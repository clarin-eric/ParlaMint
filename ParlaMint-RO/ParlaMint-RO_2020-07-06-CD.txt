ParlaMint-RO_2020-07-06-CD.u1	Domnule prim-ministru,Doamnelor și domnilor deputați,Declar deschisă ședința de astăzi a Camerei Deputaților, din cadrul sesiunii extraordinare, și anunț că, din totalul celor 329 de deputați, până în acest moment, și-au înregistrat prezența 143.Ordinea de zi pentru astăzi și programul de lucru au fost distribuite electronic și afișate pe pagina de Internet a Camerei.Ședința Camerei, de astăzi, se desfășoară prin mijloace electronice, potrivit prevederilor regulamentare.În temeiul art. 207 din Regulament, potrivit ordinii de zi și programului de lucru, în ședința de astăzi avem organizate dezbateri politice în cadrul "Orei prim-ministrului", la solicitarea Grupului parlamentar al Partidului Social Democrat, cu tema "Jaful Unifarm, sub masca pandemiei! Schimbarea managerilor de spitale de către Guvernul PNL cu scopul de a se face achiziții directe de măști de la Unifarm la prețuri astronomice".Pentru desfășurarea, în condiții regulamentare, a dezbaterilor, vă reamintesc timpul maxim stabilit de Regulament pentru fiecare participant la dezbatere. Astfel: domnul prim-ministru - 5 minute, pentru prezentarea punctului de vedere al Guvernului; reprezentanții grupurilor parlamentare - 5 minute pentru fiecare grup parlamentar, cu excepția celui mai mare grup parlamentar, care are 15 minute; reprezentantul deputaților neafiliați - 3 minute;În finalul dezbaterii, domnul prim-ministru - 5 minute, pentru a răspunde intervențiilor.Până începem dezbaterile, pe procedură, domnul deputat Silviu Vexler, vă rog. [2]
ParlaMint-RO_2020-07-06-CD.u2	Vă mulțumesc frumos, domnule președinte.Nu am dorit să încurc dezbaterile care încep imediat și v-am solicitat câteva minute, profitând de faptul că domnul prim-ministru Orban este aici.În data de 15 iunie, în ședința de plen de atunci, un funcționar guvernamental, aflat în subordinea directă a domnului prim-ministru - este vorba despre George Băeșu, președintele Autorității Naționale pentru Restituirea Proprietăților -, la exact acest microfon, m-a acuzat că sunt un agent de influență străină, iar activitatea mea parlamentară reprezintă o activitate externă. Sper să nu confund lucrurile.Domnul Băeșu era prezent aici în calitate de reprezentant al Guvernului.Aș dori să-l întreb pe domnul prim-ministru, având în vedere gravitatea afirmațiilor domnului Băeșu, dacă Domnia Sa a vorbit în numele Guvernului și al prim-ministrului sau a fost o afirmație personală?În al doilea rând, am semnalat în mod repetat că au fost deschise două procese pentru reabilitarea și revizuirea sentinței în cazul celui care a fost generalul Macici, un criminal de război, fost general al Armatei Române, responsabil de asasinarea a 40.000 de evrei, în timpul Holocaustului, la Odesa.De peste o lună, am trimis scrisori insistent, solicitând punctul de vedere al Guvernului României față de acest caz și față de reabilitarea criminalilor de război, în general.A trecut peste o lună și nu am primit niciun răspuns. Procesul este deja în desfășurare.Îmi voi permite, cu respectul cuvenit, să-l rog pe domnul prim-ministru, cu permisiunea dumneavoastră, domnule președinte, ca, înainte să înceapă aceste dezbateri, să-mi ofere două răspunsuri.Mulțumesc. [1]
ParlaMint-RO_2020-07-06-CD.u3	Și eu vă mulțumesc.Îl invit la tribună pe domnul prim-ministru Ludovic Orban, pentru prezentarea punctului de vedere.Aveți cuvântul, domnule prim-ministru.
ParlaMint-RO_2020-07-06-CD.u4	Domnule președinte,Doamnelor și domnilor deputați,Sincer, sunt uimit de subiectul care este pus în dezbatere, pentru care este utilizată procedura de chemare a premierului în fața Camerei Deputaților, pentru că acest subiect mi se pare un subiect care nu are legătură directă cu activitatea mea de premier și prin care se încearcă crearea unei legături inexistente între mine și Guvernul pe care îl conduc, cu o cercetare a unei instituții a statului.Îmi pare că, în loc să ne concentrăm pe adevăratele priorități, PSD caută să arunce în spatele meu, într-un mod insidios, să facă legături fără niciun fel de fundament, între mine, ca premier, și activitatea unei societăți a statului, despre care, este adevărat, există o anchetă în curs.Și mă bucur că există o anchetă în curs, și asta e cea mai bună dovadă a faptului că instituțiile din domeniul justiției își fac datoria și este bine ca orice suspiciune de corupție să fie cercetată, să fie studiată, și justiția să pedepsească pe oricine a săvârșit infracțiuni de corupție.Repet, subiectul nu are legătură cu activitatea mea de prim-ministru.M-aș fi așteptat să discutăm despre subiecte mult mai importante, despre faptul că Guvernul pe care îl conduc a alocat resurse cum niciodată nu au fost alocate pentru susținerea sectorului de sănătate, pentru susținerea cheltuielilor de protejare a sănătății oamenilor, pentru susținerea cheltuielilor făcute de autoritățile locale - pentru carantinarea persoanelor, pentru ajutorarea persoanelor cu venituri mici, aflate în izolare la domiciliu.De asemenea, m-aș fi așteptat să discutăm lucruri care într-adevăr sunt importante, cum este situația care s-a creat, prin care, în urma unei decizii a Curții Constituționale, Guvernul este lipsit de instrumentele necesare pentru a putea apăra sănătatea și viața cetățenilor, ca urmare a unor decizii care pur și simplu zădărnicesc lupta pe care o duc Guvernul și autoritățile statului, contra COVID.Recunosc că nu mă așteptam din partea PSD să deschidă un astfel de subiect.Din ianuarie 2017, PSD a declanșat o adevărată luptă contra instituțiilor din domeniul justiției, împotriva DNA, împotriva tuturor instituțiilor care erau implicate în sancționarea faptelor de corupție - măcelărirea legislației în domeniul justiției, măcelărirea Codului penal și a Codului de procedură penală, atacarea la Curtea Constituțională și invocarea de conflicte juridice de natură constituțională, care au dus la decizii ale Curții Constituționale care au scăpat din pușcărie oameni cu hotărâri judecătorești definitive, despre care s-a dovedit că au săvârșit fapte de corupție.Timp de 3 ani de zile, Partidul Național Liberal și eu, în calitate de președinte al Partidului Național Liberal, am luptat pentru apărarea dreptului instituțiilor justiției de a putea ancheta faptele de corupție. Am apărat cetățeanul român de agresiunea permanentă pe care a dus-o majoritatea PSD împotriva instituțiilor justiției, împotriva independenței justiției, împotriva dreptului cetățenilor români la justiție.Faptul că astăzi avem instituții funcționale, faptul că astăzi DNA anchetează cazuri de corupție, sunt cele mai bune dovezi că Partidul Național Liberal susține statul de drept, susține faptul că nimeni nu este mai presus de lege și că asigură funcționarea normală a instituțiilor justiției, indiferent despre cine este vorba.Vă referiți la schimbări de manageri de spitale județene. Păi, vă dau câteva exemple de manageri de spitale județene, pe care i-am schimbat.Managerul de la Focșani, care a fugit de la locul de muncă și care a trebuit înlocuit cu un manager care să conducă un spital aflat în derivă, în incapacitate de a trata pacienții.Am înlocuit managerul de la Spitalul Județean Deva, aflat în subordinea Consiliului Județean, după pierderea completă a controlului asupra funcționării spitalului și am adus manager militar, medic militar.Spitalul de la Suceava, unde, de asemenea, am schimbat managerul aflat în funcție cu un medic militar adus de la Brașov.Am schimbat din funcție manageri și i-am înlocuit acolo unde managerii au demonstrat o crasă incapacitate managerială și iresponsabilitate în conducerea spitalelor pe care le-au condus.Nimeni nu a impus niciunui manager de spital să facă vreo achiziție, altfel decât conform procedurile legale.Nu puteți arăta existența vreunui manager care să spună că a fost obligat să deruleze vreo achiziție publică altfel decât în conformitate cu prevederile legale.În ceea ce privește...... în ceea ce privește achizițiile, vă rog să vă uitați la achizițiile din zona guvernamentală, chiar la ultimele achiziții din zona guvernamentală, cu cât s-au achiziționat echipamente și materiale în cadrul procedurilor derulate de ministere.Am să vă dau numai două exemple - licitația de măști, pentru a putea asigura măști pentru elevii din clasele a VIII-a și a XII-a, care s-a făcut cu 1,42 de lei; ultima achiziție făcută de Ministerul Sănătății, care, din păcate, este contestată de o firmă care este abonată la contracte la spitalele aflate în subordinea Primăriei Capitalei, și din cauza asta 2.300.000 de români...
ParlaMint-RO_2020-07-06-CD.u5	Încercați să finalizați, domnule prim-ministru.
ParlaMint-RO_2020-07-06-CD.u6	... nu pot să beneficieze de măștile pentru care Guvernul a alocat banii. Achiziția s-a finalizat cu adjudecarea la un preț unitar, fără TVA, de 0,68 de lei/mască.N-aș vrea să vă dau lunga listă a achizițiilor care au fost derulate de consilii județene conduse de PSD, sau de manageri de spital, sau de alte instituții publice aflate în subordinea PSD, dar vă dau așa, câteva - Poliția Locală Sector 1 - 5,12 lei/mască chirurgicală... ca să nu vorbesc despre alte achiziții; Primăria Sectorului 5 - l-am schimbat noi pe primarul sectorului 5? L-am obligat noi să achiziționeze? 5,12 lei, preț unitar/mască chirurgicală; Spitalul Județean de Urgență Târgoviște - neschimbat, managerul este... ... managerul este în funcție - 4,68 de lei.N-aș vrea să mai continui...... să vă continui lista achizițiilor făcute de entitățile aflate în coordonarea unor președinți de consilii județene aparținând PSD sau unor primari PSD.Îmi pare mie, așa, că ne aflăm într-o situație în care hoțul, adică PSD, strigă: "Hoții!", despre niște oameni care sunt deasupra oricărei bănuieli și pentru care integritatea, corectitudinea, cinstea reprezintă reguli de exercitare a mandatului.
ParlaMint-RO_2020-07-06-CD.u7	Cu tot respectul, vă rog să finalizați.
ParlaMint-RO_2020-07-06-CD.u8	Închei prin a vă spune că aveți posibilitatea, ați inițiat procedura pentru constituirea unei Comisii de anchetă a Parlamentului privind achizițiile derulate în perioada pandemiei.Nu știu de ce n-ați dus la capăt acest demers, dar eu vă sfătuiesc să duceți la capăt acest demers.Dar ce vă rog? Vă rog să includeți în obiectul de activitate al acestei comisii achizițiile derulate de toate entitățile. De ministere, evident, dar și de consiliile județene, de președinții consiliilor județene, de primari, de directorii de spitale care n-au fost schimbați din funcție, de directorii de spitale pe care i-ați numit dumneavoastră și faceți o anchetă serioasă, parlamentară, ca într-adevăr să se afle adevărul și, în urma acestei anchete parlamentare, să puteți să furnizați organelor de anchetă penală, instituțiilor statului care se ocupă cu respectarea legii și cu lupta anticorupție, informații care să le ajute în activitatea pe care o derulează.Închei prin a vă spune că activitatea mea de 30 de ani este o activitate în lumină publică și este o activitate în care n-am luat niciodată niciun capăt de ață care nu mi s-a cuvenit, în funcțiile publice pe care le-am deținut. O activitate în care corectitudinea, cinstea și dedicarea pentru servirea interesului public au fost lege, și orice încercare de a arunca cu noroi în direcția mea, prin ventilator, este sortită eșecului, pentru că stă drept dovadă toată activitatea mea pe care am derulat-o în ultimii 30 de ani.Mulțumesc.
ParlaMint-RO_2020-07-06-CD.u9	Urmează dezbateri din partea grupurilor parlamentare și a deputaților neafiliați.Din partea Grupului PSD, permiteți-mi să am și eu o intervenție.(Coboară la tribună.)Am să-mi permit... nu am...O să șteargă microfonul după... să nu fie probleme.Până să intru pe discurs...Domnule prim-ministru,Aș vrea să vă reamintesc că, la inițiativa Partidului Social Democrat, am făcut un amendament la starea de alertă. Pe Regulamentul Curții de Conturi și pe Regulamentul Camerei Deputaților, Curtea de Conturi face controale în toate administrațiile publice centrale sau locale, indiferent de culoare politică, în acest moment. Mai mult, Curtea de Conturi a solicitat o prelungire de 15 zile, ca să poată să... asta pentru istorie.Aș mai vrea să vă reamintesc că în Parlamentul României nu a fost modificat niciodată Codul penal.Iar Curtea Constituțională a României, domnule prim-ministru, cu tot respectul funcției pe care o ocupați, este o instituție care face parte din statul de drept, pe care o atacați zilnic.Domnule prim-ministru,Doamnelor și domnilor,Domnule Orban, de patru luni vă spunem clar și răspicat, guvernați, nu mai furați!Ați profitat cu mult tupeu ca să vă îndestulați toți clienții politici!Ați sfidat pur și simplu suferința românilor!Ați sfidat cu nerușinare restricțiile impuse oamenilor de rând!Pentru dumneavoastră, personal, nu au existat reguli și lege!Ați ținut românii închiși în case și ați distrus economia, în timp ce șmecherii Partidului Național Liberal s-au îmbogățit pe trei generații!Domnule Orban,Trebuia să fiți apărătorul sănătății românilor, dar ați fost interesat doar de bani! Ați reprezentat doar interesele marelui stomac liberal, pe care l-ați hrănit cu sute de milioane de euro, prin contracte fără licitație, în disprețul legii și al bunului-simț!Toate fărădelegile dumneavoastră încep să iasă la iveală, una câte una.Este suficient să deschideți orice ziar sau post TV. Mai nou, puteți să vă inspirați din comunicatele DNA. O să găsiți suficiente exemple care ar putea să vă trimită prietenii politici cel puțin 100 de ani la pușcărie.Să le luăm pe rând.Ați început timid, trebuie să recunoașteți! Imediat după ce ați dat stare de urgență, toată România a aflat cu uimire că o bucătăreasă din Giurgiu, care deținea o afacere cu spirtoase, urma să umple țara cu măști, 12 milioane de euro, fără licitație. Acel butic era paravan pentru primul tun liberal dat în pandemie.Apoi, ați prins din ce în ce mai mult curaj, contractele fără licitație se succedau unul după altul. Sute de milioane de euro pentru prietenii liberali!Știați foarte bine că sunt probleme, dar nu a contat că ați adus măști cu defecte. O spune Protecția Consumatorului - 90% din măști au fost neconforme.Care a fost scopul?Niciodată nu a fost protecția oamenilor, ci îmbogățirea clientelei PNL.Nu a contat că până și medicilor din linia întâi le-ați dat echipamente proaste. N-a mai contat nimic, nici măcar faptul că oamenii nevoiași nu au nici acum măști. Mișcarea infracțională a PNL trebuia să funcționeze. Banul trebuia să circule din bugetul de stat în buzunarele prietenilor dumneavoastră.Domnule prim-ministru Orban,Corupția a ajuns pe masa Guvernului pe care îl conduceți, iar astăzi trebuie să dați explicații. Românii trebuie să știe ce legături aveți cu scandalul de la Unifarm? Degeaba încercați să vă deziceți. Ați fost unul dintre cei care l-au lăudat constant pe directorul de la Unifarm, pentru transparență. Acum nu-l mai cunoașteți?Ați certat, în ședințele de Guvern, președinții de consilii județene și directorii de spitale care nu au vrut să cumpere la suprapreț măștile contrafăcute, livrate de Unifarm, prin firmele "de casă" ale PNL.Ați schimbat chiar și directorii de spitale, după cum ați spus, și ați pus chelneri cu "școala vieții" și patroni de pompe funebre, dispuși să facă aceste contracte dubioase.Domnule Orban,Astăzi, toată lumea știe că patroana firmei implicate în afacerea anchetată de DNA este omul dumneavoastră de încredere. V-a fost angajată, când erați viceprimar al Capitalei, și apoi ați luat-o consilier la Ministerul Transporturilor.N-am auzit că a lucrat la domnul Bădălău, dar, cu certitudine, din documentele din presă am văzut că a fost angajata domnului prim-ministru.Nu vă ascundeți după scuze penibile, este evident pentru toată lumea! Aveți curajul să veniți aici, la microfon, și să recunoașteți aceste lucruri!Domnule prim-ministru,Ați fi continuat nestingheriți să dați tunuri de sute de milioane dacă nu v-am fi oprit, aici, în Parlament. PSD a oprit hoția PNL cu achizițiile directe.Vă asigur că în Comisia de anchetă din Parlament vor fi scoase la lumină toate ticăloșiile pe care le-ați făcut în pandemie. Toate vor ajunge la Parchet. Abia atunci românii vor înțelege cu adevărat dimensiunea jafului liberal.Stimați colegi,Nimeni nu se poate spăla acum pe mâini de ceea ce a făcut acest Guvern, de jaful făcut în timp ce românii stăteau în casă, de distrugerea premeditată a economiei naționale, de suferințele românilor lăsați în afara spitalelor. Fiecare va trebui să răspundă, inclusiv președintele Iohannis, cel care a girat acest Guvern și a forțat mâna Parlamentului să-l învestească. Președintele este la fel de vinovat ca cel pe care l-a impus în fruntea Guvernului.Se strânge lațul, domnule Orban, și nici nu vă dați seama cât de singur ați rămas în Palatul Victoria!Acest Guvern, care a jefuit bugetul țării, care nu mărește pensiile, care nu dublează alocațiile, așa cum spune legea, trebuie să plece!PSD va depune o moțiune de cenzură împotriva acestui Guvern.Cine nu votează moțiunea, înseamnă că susține hoția și este părtaș la jaful PNL!Vă mulțumesc.(Își reia locul la prezidiu.)
ParlaMint-RO_2020-07-06-CD.u10	Mulțumesc, domnule procuror general, președinte al Camerei Deputaților.Mai trebuie să munciți.În urmă cu câteva luni, doamnelor și domnilor colegi, când românii protestau în Piața Victoriei, se scanda seară de seară, și dumneavoastră cred că n-ați uitat, cei din PSD. Strigau, oamenii, "DNA să vină să vă ia!"Aveți grijă ce vă doriți, că s-ar putea să vi se întâmple!Sunteți...Stimați colegi...Atunci când întrebi un român...... spune-mi primul lucru despre PSD, o să auziți - sunt hoți.Din acest motiv, dumneavoastră nu aveți nici credibilitatea, nici căderea să vorbiți despre lucruri pe care voi le-ați perfecționat!"Miki Spagă", vă mai amintiți vreun politician care să-și ia porecla de "Șpagă"? Nu. A trebuit să fie un PSD-ist... să-l inventeze.Vreți să vorbim despre Mischie? Despre Oprișan? Vreți să vorbim despre Năstase? Vreți să vorbim despre Liviu Dragnea? Vreți să vorbim despre șpăgile, frumoasele șpăgi ale lui Vâlcov, negociate prin cimitire?Voi vorbiți de șpagă?! Păi, voi vorbiți de funie în casa spânzuratului, v-am mai spus.Vreți să vorbim de 500 de milioane dați la ANIF de Bădălău și prietenii, pentru irigații, și pe acolo nu curge un litru de apă?Vreți să vorbim de ce fațada de la Ministerul Finanțelor, făcută de Teodorovici, e mai scumpă decât lucrările făcute la Palatul Parlamentului?Vreți să discutăm despre toate aceste lucruri? Niciun fel de problemă, dar cred că vor trebui să discute și procurorii.Pentru că ceea ce nu vă place dumneavoastră este că întotdeauna, atunci când au fost la putere guvernări de dreapta, procurorii și-au făcut datoria. Procurorii s-au uitat în spate și n-au lăsat aceste hoții să rămână îngropate.Haideți să vă spun ce ați făcut pentru colegii voștri!Cele mai mari achiziții pe perioada pandemiei, în România, le-a făcut Partidul Social Democrat, prin cei 28 de președinți de consilii județene și 1.700 de primari pe care i-ați avut.Și o să discutăm, cu siguranță, lucrurile acestea la comisia de anchetă. Vă promit că o să discutăm lucrurile acestea așa cum trebuie.Nu, dumneavoastră sunteți cei care ați făcut cele mai mari achiziții în România.Premierul v-a dat câteva exemple.S-a scumpit șpaga pe la unii dintre voi. Cam scumpă, la 5,14.Am spus încă de la bun început că cei care au pus mâna în borcanul cu miere, în perioada pandemiei, indiferent de unde sunt, trebuie să răspundă, și eu sunt convins că vor răspunde. Dacă nu în fața legii, măcar în fața lui Dumnezeu. că nu poți să-ți bați joc de necazul oamenilor.Dar ceea ce faceți dumneavoastră, ceea ce faceți dumneavoastră, nu vă vedeți colegii, cum e cazul de la Iași, unde s-au dat 13 milioane de euro pe un spital, așa-zis spital. Că voi știți să faceți pe hârtie, uitați să le construiți, dar banii dispar, așa cum s-a întâmplat și cu autostrăzile. Nu a mai apărut spitalul, dar banii s-au plătit.Credeți că lucrurile acestea nu ne interesează la această comisie? Ba o să ne intereseze! Și o să vedeți că tot ceea ce dumneavoastră acuzați, se va întoarce împotriva dumneavoastră.Oamenii aceștia, din Guvern, au avut curajul în acele momente dificile, în care se luau decizii și în care dumneavoastră țipați în permanență - nu sunt materiale, se moare în spitale, e tragic, e... Este, pentru că am preluat o țară devastată, de la voi!Oamenii aceștia au făcut toate eforturile ca noi să fim apărați, inclusiv dumneavoastră, inclusiv cei care acuzați astăzi.Iar dumneavoastră transformați un subiect care are legătură cu sănătatea noastră, și cu protecția noastră, și cu țara asta într-o chestiune de natură politică. Credeți că veți avea de câștigat.Nu, stimați colegi, nu veți avea de câștigat, pentru că lumea vă cunoaște, pentru că lumea nu l-a uitat pe Dragnea, pentru că lumea nu l-a uitat pe Năstase, pentru că lumea nu l-a uitat pe Vâlcov, pentru că lumea nu v-a uitat ultimii doi miniștri - doamna Pintea și cu domnul Bodog -, care sunt prin alte părți, din alte probleme, tot de șpagă.Deci, dumneavoastră, stimați colegi, ați fost cei care în permanență ați blocat un Guvern să-și facă treaba. Dumneavoastră și axa răului, formată din Avocatul Poporului și din judecătorii dumneavoastră la CCR.Dumneavoastră, cu Dorneanu și cu Renate Weber sunteți cu adevărat complici la faptul că în România sunt 1.700 de decese, că sunt zeci de mii de oameni infectați și că ați vrut să nenorociți această țară, doar dintr-un interes politic.Așa să ne ajute Dumnezeu, la fiecare după ceea ce a făcut!Vă mulțumesc.
ParlaMint-RO_2020-07-06-CD.u11	Domnule președinte,Domnule prim-ministru,Doamnelor și domnilor,Am văzut ieri că foarte mulți dintre dumneavoastră ați avut discursuri emoționante și, fără îndoială, reale, despre Ziua justiției și despre cât de important este să trăim într-o țară în care fiecare să primească cam ceea ce merită.Și am auzit în intervențiile anterioare, adineauri, un adevărat concurs de performanță, cu acuzații de genul - voi ați furat, ba voi ați furat și mai mult. Și dau niște nume cunoscute de întreaga societate. HexiPharma, Secureanu, Unifarm, astăzi, și probabil o să continuăm în felul acesta.În realitate, România are o problemă foarte clară - se fură din instituțiile publice pentru că acolo sunt puși oameni iresponsabili și sunt puși oameni clientelari partidelor, vechii clase politice, și PSD și PNL. Este o realitate foarte crudă, și oricât evităm și încercăm să nu observăm, aceasta este realitatea.Pentru că acest scandal Unifarm, de astăzi, nu e o surpriză sau o întâmplare. Nu se îndoia nimeni că, în momentul în care s-au anunțat achiziții directe, vom avea și astfel de situații.Problema este una sistemică, pentru că nici după HexiPharma, când am aflat că erau spălate cu apă caldă mesele de operații, nici după ce Secureanu devenea o mare vedetă de trafic de echipamente, de pseudoechipamente din spital, nu s-au luat măsuri.Și, foarte puțin probabil, nici acum nu se vor lua măsuri, și vom avea doar această discuție emoțională despre cât de revoltător este ca un angajat al statului să ceară o șpagă ordinară în plină epidemie.Și vă spun asta pentru că e o problemă sistemică. Și răspunsul la această problemă sistemică trebuie să vină exact de aici, din acest Parlament al României, care trebuie să ia o măsură, pe care peste un milion de oameni o cer."Fără penali în funcții publice!" - exact asta înseamnă. "Fără penali în funcții publice!" înseamnă să nu poți să mai pui în conducerea statului oameni certați cu legea. Pentru că hoții......hoții nu lucrează cu oameni cinstiți.Și sunt o grămadă de exemple.Și pe oricare dintre dumneavoastră îl întreb, acum, o să spună trei, patru povești despre ceilalți și despre ce porcării s-au întâmplat la el în județ.Aceasta este realitatea despre care discutăm astăzi.Domnule Ciolacu,Ați pus, după zeci de solicitări ale USR, în sfârșit, această inițiativă pe ordinea de zi a Camerei Deputaților. Lăudabil! Nu vreți să mai fiți percepuți ca fiind urmașii lui Liviu Dragnea. Foarte bine, un lucru excelent!Dar, de asemenea, aud că vă gândiți, că v-a spus cineva, cum ar fi să puneți referendumul în august, pentru că, vezi Doamne, pe căldură românii sunt mai toleranți cu hoții. N-o să se întâmple asta!Și vă cer, domnule Ciolacu, să fim responsabili și să punem acest referendum odată cu alegerile locale. În felul acesta suntem responsabili și cu resursele statului - nu facem două referendumuri -, și în felul acesta arătăm că, într-adevăr, ne pasă de soluționarea acestei probleme pe care astăzi dumneavoastră o semnalați, exact așa cum, la HexiPharma, PNL o făcea acum câteva luni de zile bune.Or, ideea aceasta de a nu sabota acest referendum "Fără penali în funcții publice!" este baza oricărei credibilități a noastre, ca stat, în momentul de față, față de acest scandal.Merg mai departe și vă spun.Domnule Orban, arătați-ne, dovediți-ne și încercați să fiți credibili că porcăria care s-a întâmplat - pentru că s-a întâmplat, oricât negați - la Unifarm este un accident sau o întâmplare și nu este ceea ce vrea să facă și face PNL pe mai departe.Și de aceea vă cer și dumneavoastră, ca partidul pe care-l prezidați să susțină ca acest referendum, "Fără penali în funcții publice!", să se întâmple odată cu alegerile locale. Este o variantă firească, o variantă normală, prin care putem, în sfârșit, să dăm un mesaj credibil cetățenilor. Și ar fi o reparație morală pentru toți acei români de bună-credință care au semnat, crezând că Parlamentul va înțelege că nu mai putem continua în felul acesta!Pentru că nu vorbim despre o nebăgare de seamă, gândiți-vă, vorbim de o sumă de 760.000 de euro șpagă, vorbim despre o sumă cât venitul unui om decent pentru întreaga viață! Și lucrul acesta s-a întâmplat sau, mă rog, DNA sugerează că s-ar fi întâmplat, tocmai din partea cuiva care avea responsabilitatea să se ocupe de grija și sănătatea cetățenilor.Nu simțiți, domnule Orban, vă întreb pe dumneavoastră, ca premier, aflând această atrocitate, nu simțiți că vă vine să strigați și dumneavoastră "Fără penali în funcții publice"?! Nu aveți acest sentiment?Domnule Ciolacu,Domnule Orban,Este un moment acum, într-adevăr e un moment real, în care putem să dăm un mesaj societății. Haideți să o facem, pentru că cei 5% dintre români, care au semnat cu mâna lor, cu pixul, pentru "Fără penali în funcții publice" reprezintă de fapt întreaga Românie care s-a săturat de hoție. Nu mai putem continua să spunem: "Ce să faci, la noi se fură, că nu e Germania?!".Haideți să fim o țară care își pune cinstea în Constituție!Vă mulțumesc.
ParlaMint-RO_2020-07-06-CD.u12	Ce vă mai plăcea când vă puneam pe listă! Acum toți ați prins voce, că e Orban aici!Ei...Domnule Orban,Până acum, v-au criticat numai oameni care v-au votat!Haideți să vă critice și cineva care nu v-a votat. Eu și colegii mei de la PRO România nu v-am votat ca prim-ministru, nu v-am votat nici proiectele ciudate, aberante cu care ați venit. Și bine am făcut că am spus atunci că virusul lui Lucovid Orban va ucide mai mult în România decât COVID-19.Ați reușit să ucideți toate firmele românești, ați lăsat toți românii cu ratele la bancă, cu amenzi la stat, practic, fără viitor. Dar se pare că... cu asta vă ocupați de obicei, și n-am știut atunci când ați zis: "N-am nicio legătură cu Unifarm!". Parcă v-am auzit când spuneați că n-aveți nicio legătură cu contractul cu Iordache, din 2008, cu Transalpina, când ați zis că n-aveți nicio legătură cu accidentul de mașină, cu fetița... deci ați rămas același. Așa este! În 30 de ani nu v-ați schimbat deloc. Puteți să spuneți că n-aveți nicio legătură cu ceea ce, de fapt, aveți legătură directă, rugându-vă de fiecare dată să nu apară înregistrările cu telefoanele și discuțiile dumneavoastră cu directorul de la Unifarm.Dar pentru că ați fost foarte criticat de către cei care v-au votat și vă votează tot timpul, eu m-am hotărât acum să vă citesc ceva, să nu vă critic, cu care aveți directă legătură. Ordonanța nr. 29 din 18 martie 2020, adoptată de dumneavoastră, spune așa: "Ministerul Finanțelor Publice poate acorda, la solicitarea Companiei Naționale Unifarm, un împrumut din venituri de Trezorerie de 1.150.000.000 de lei.Deci, Unifarm-ul l-ați sponsorizat din bani de la Trezorerie, bani publici pe care, sigur, ar trebui să-i puneți și înapoi, dar cu banii oamenilor, ai românilor!După care vă citesc ceva ce iarăși are legătură cu dumneavoastră, de data asta este din raportul Curții de Conturi. Și spune așa: "Unifarm S.A. a procedat la vânzarea de măști către Ministerul Sănătății" - adică către dumneavoastră - "cu un adaos comercial de 71%, comparativ cu adaosul comercial, de 12%, practicat de către Unifarm, la comercializarea produselor specifice combaterii pandemiei. Astfel, prin achiziția la prețuri superioare, Ministerul Sănătății a cheltuit suplimentar suma de 2.875.000 de euro, reprezentând diferența de adaos comercial". Să explic, să înțeleagă și domnii cu "hoho-ul" de pe aici!Deci, din bani publici ați împrumutat Unifarm, Unifarm a cumpărat și cumpără măști de la prietena dumneavoastră și prietenii dumneavoastră pe care nu-i cunoașteți, că ați lucrat cu ei și la primărie... Aia, cu primăria, domnule Ciolacu, s-ar putea să nu-i cunoască, că nu-l lăsa Băsescu să intre în primărie, pe atunci! Dar la Ministerul Transporturilor venea Iordache, trebuia să fiți la birou, deci cred că o cunoașteți pe doamna, după care Unifarm vinde Ministerului Sănătății cu 70% adaos. Asta se numește spălare de bani.Domnule Barna, tot susțineți "Fără penali!", vedeți că susțineți niște penali care fac spălare de bani și îi și votați! Îmi place că sunteți foarte luptători cu corupția, dar stați cu corupții și faceți și planuri de viitor, să vă înrudiți, să vă nășiți cu corupții!Deci, atât voiam doar, să prezint niște date oficiale, să vă spun că, într-adevăr, în 30 de ani e multă corupție în România. Așa, "pe față", ca în ultimele luni, n-a fost niciodată, pentru că aveți impresia că veți scăpa!Eu sper ca românii, de data asta, să nu vă scape!Succes!
ParlaMint-RO_2020-07-06-CD.u13	Din partea Grupului UDMR dorește cineva? Nu.Din partea Grupului PMP? Domnul deputat Movilă?Vă ascultăm, domnule deputat.
ParlaMint-RO_2020-07-06-CD.u14	Bună ziua, domnule președinte!Domnule prim-ministru,Stimați colegi,Cred că astăzi Camera Deputaților a pierdut din nou prilejul de a clarifica, în sensul bun și corect, ceea ce s-a întâmplat în această perioadă, de când a început starea de urgență, pandemia, și nu a transforma această necesitate pentru români într-o dezbatere sau într-o acuză politică, la nesfârșit, între unii și alții care au fost la guvernare, care sunt în opoziție.Cred că dezbaterile de astăzi, din punctul de vedere al Partidului Mișcarea Populară, trebuiau să înceapă cu prezentarea unei situații cum a fost găsit sistemul de sănătate din România la începutul acestei pandemii. Partidul Mișcarea Populară a fost primul partid care a spus că va solicita public analiza, evaluarea achizițiilor făcute pe stare de urgență și pe stare de alertă în sistemul de sănătate, pentru că am simțit că va fi o perioadă în care se vor întâmpla foarte multe lucruri în afara legii și vedem clar că astăzi așa se întâmplă, fie că vorbim despre instituții de nivel național, Unifarm, sau fie că vorbim despre instituții ale administrației locale. Și vă amintesc că la Iași, Consiliul județean Iași, la fel, a luat bani de la drumuri, de la cultură, de la instituții de asistență socială, pentru a cumpăra un spital mobil pentru tratarea pacienților cu COVID, peste 13 milioane de euro, și sunt două luni întârziere de când nu a venit acest spital.Deci, este important ca românii să înțeleagă că dezbaterile parlamentare au scopul de a găsi soluții, nu de a-i acuza la nesfârșit unii pe ceilalți.Poate că, dacă soluția s-ar fi aplicat corect, oprirea migrației politice, nu ar mai fi generat acuze de genul: "Cine l-a numit pe directorul Unifarm? Cine i-a moștenit pe cei care o dată la patru ani sau la doi ani, când se schimbă Guvernul, se mută dintr-o tabără în cealaltă?".De asemenea, din punctul de vedere al Partidului Mișcarea Populară, credem că această Comisie de anchetă parlamentară privind achizițiile pentru starea de pandemie vor arăta foarte clar cine a furat, cine a mințit, cine a încălcat legea, cine s-a îmbogățit peste noapte și, de asemenea, va arăta foarte clar sau va genera sesizări către instituțiile statului, că cei care au încălcat legea trebuie pedepsiți și trebuie să dispară din peisajul public.Dezbaterile de astăzi, încă o dată, din perspectiva Partidului Mișcarea Populară, nu au fost decât o gâlceavă politică, pentru că nu au adus nimic, nimic clarificator privind ceea ce s-a întâmplat și, sigur, pe viitor toți cei despre care sunt semnale că încalcă legea, că nu funcționează corect în instituțiile statului, mai ales în această perioadă, când oamenii au făcut sacrificii, au căzut firme economice, când s-au întâmplat atâtea și atâtea, unii fără niciun fel de morală, fără niciun fel de rușine, s-au dus și s-au îmbogățit pe spatele românilor.Partidul Mișcarea Populară spune foarte clar, încă o dată, că transparența decizională, transparența publică în achiziții, în proiecte, în derularea acestor achiziții și proiecte sunt absolut necesare și trebuie să fie principii fundamentale de bază pentru funcționarea statului.Vă mulțumesc.
ParlaMint-RO_2020-07-06-CD.u15	Și eu vă mulțumesc.Domnul lider de la minorități, domnul deputat Pambuccian Varujan. Vă rog.
ParlaMint-RO_2020-07-06-CD.u16	Vă mulțumesc, domnule președinte.Nu aș fi dorit să iau cuvântul în această dezbatere. Pentru că a vorbit însă colegul meu, domnul Vexler, am dorit să iau cuvântul. E un moment în care trebuie să clarificăm câteva lucruri.Până acum, niciodată, niciunul dintre membrii Grupului parlamentar al minorităților naționale nu a fost acuzat că servește o putere străină. Era o acuzație foarte facilă, pe care nici măcar ultranaționaliștii care s-au perindat prin Parlament nu au făcut-o până acum. Este o acuzație extrem de gravă și pentru că ea putea să aibă ca obiect pe oricare dintre membrii grupului, care, la un moment dat, nu convine unora sau altora. Vreau să protestez încă de la început, încă de prima oară când ea se întâmplă, și să spun că fără a aduce dovezi în sprijinul unei asemenea acuzații - este o acuzație de trădare de țară cea care i s-a făcut domnului Vexler - fără dovezi în sprijinul unei asemenea acuze, lucrurile acestea mă îndeamnă să cred că ne îndreptăm cu pași destul de grabnici spre o perioadă pe care o credeam demult apusă.Vă rog foarte mult, domnule președinte, stimați colegi, să luăm atitudine față de asemenea practici, ca ele să nu se mai întâmple niciodată.Vă mulțumesc.
ParlaMint-RO_2020-07-06-CD.u17	Și eu vă mulțumesc.Domnule Vexler... pe urmă o să vă învăț să vă adresați la toate instituțiile, cum am făcut și eu.Domnul deputat Varujan Vosganian.
ParlaMint-RO_2020-07-06-CD.u18	Din partea deputaților...
ParlaMint-RO_2020-07-06-CD.u19	...neafiliați.
ParlaMint-RO_2020-07-06-CD.u20	Din partea deputaților ALDE o să iau cuvântul.Dacă vă frământă atât de mult acest lucru...
ParlaMint-RO_2020-07-06-CD.u21	Vreți să-l și omor, ceva... Spuneți-mi!Vă mulțumesc.Din partea Grupului neafiliaților.Vă mulțumesc.Este responsabil pe ceea ce declară!Vă rog, domnule deputat.
ParlaMint-RO_2020-07-06-CD.u22	Distinse domn, apartenența mea numai eu o pot stabili! Să fie limpede!În perioada de război, infracțiunea de corupție are circumstanțe agravante. Ați spus că sunteți în război cu pandemia. În această situație, orice act de corupție capătă circumstanțe agravante. De aceea, eu, în locul dumneavoastră, domnule prim-ministru, nu m-aș mira atât de mult că noi astăzi avem o discuție în legătură cu corupția care se dezvoltă în timpul guvernării dumneavoastră. Nu doar că ar trebui să știți, dar ar trebui să fiți și răspunzător pentru asta, pentru că dumneavoastră, în poziția de prim-ministru, sunteți administratorul întregului sector de stat și reprezentantul politicii guvernamentale în fața poporului român și nu vă puteți deroba de niciunul dintre aspectele care țin de administrarea proprietății de stat.Domnule prim-ministru,Dacă nu știți, vă spun eu, că medicii din România sunt indignați de modul în care Unifarm a exercitat un monopol în ceea ce privește vânzarea de medicamente și de alte echipamente. Dar medicii nu vorbesc, pentru că ei se simt intimidați. Noi însă putem să o facem!Vorbeați despre faptul că acum măștile se vor cumpăra cu 0.68 de bani. Vreau să vă aduc aminte, domnule prim-ministru, că acum o lună și ceva, când s-a dat ordonanța respectivă - o lună și ceva, și nu puteți invoca contestațiile ultimelor zile -, ministrul dumneavoastră, Nelu Tătaru, a spus așa: "Vom cumpăra 115 măști cu 230 de milioane de lei, pe care deja le-am alocat suplimentar Ministerului Sănătății".Deci, în perioada celor două stări de urgență și a primei stări de alertă dumneavoastră aveați, ca cifră oficială pentru fiecare mască, 2 lei. Însă, după ce a început acțiunea DNA, desigur că și dumneavoastră v-ați repoziționat prețurile și ați mers la o sumă ceva mai mică!Nu vreau să discut cât de utile mai sunt măștile acum pentru persoanele defavorizate, dar nu vă mai lăudați cu acest preț, pentru că în toată această perioadă prețurile au fost cu totul altele, prețurile au fost cu mult mai mari.Domnule prim-ministru,Dumneavoastră ați spus aici, în fața noastră...
ParlaMint-RO_2020-07-06-CD.u23	Vă rog să finalizați!
ParlaMint-RO_2020-07-06-CD.u24	... că vi s-a răpit un instrument pentru lupta împotriva pandemiei. Sigurele instrumente la care aveți dreptul sunt instrumentele legale. Orice alt instrument e ca și cum ați încerca să spargeți o nucă cu ciocanul pneumatic. Nu mai rămâne nimic și încălcați legea! Acesta nu este liberalism, acesta este iliberalism, și, în opinia mea, Comisia Europeană ar trebui să se sesizeze în legătură cu...
ParlaMint-RO_2020-07-06-CD.u25	Vă rugăm să finalizați!
ParlaMint-RO_2020-07-06-CD.u26	...acest comportament incalificabil, de contestare a autorității instituțiilor statului, mai ales a Curții Constituționale, care e reperul de constituționalitate.Vă mulțumesc.
ParlaMint-RO_2020-07-06-CD.u27	Și eu.Vă rog, domnule...
ParlaMint-RO_2020-07-06-CD.u28	Pe procedură, domnule președinte.Vă fac și de la microfon exact aceeași observație. Conform site-ului Camerei Deputaților, omul care a luptat toată viața lui cu stânga este un veritabil socialist. Este colegul dumneavoastră, este neafiliat în Grupul PSD.Din acest punct de vedere, vă rog frumos să respectăm prevederile regulamentare. Nu poate vorbi în numele colegilor neafiliați.
ParlaMint-RO_2020-07-06-CD.u29	Aveți dreptate!Tăiați de la Grupul PSD trei minute.Aveți 3 minute și 27 de secunde, domnule lider Simonis. Vă rog.
ParlaMint-RO_2020-07-06-CD.u30	Mulțumesc, domnule președinte.Stimați colegi,Domnule prim-ministru,Spunea domnul Roman aici, în încheierea intervenției precedente: "Așa să ne dea Dumnezeu, după cum merităm!".Aveți grijă ce vă doriți, stimați colegi liberali, pentru că, dacă vă dă Dumnezeu ce meritați, n-o să ieșiți foarte bine și am să vă explic mai târziu de ce.Aveți darul, stimați colegi de la PNL, ca de câte ori se descoperă câte o furăciune făcută de vreun membru al PNL, membru al Guvernului sau din subordinea Guvernului, în loc să încercați sau să începeți să vă deziceți de acesta, să aruncați sau să veniți în față cu foști PSD-iști care au făcut și ei nu știu ce, nu știu când. Și veniți de fiecare dată aici, la tribună, și ne explicați, cu nume și prenume.Haideți să vă dau și eu niște nume, domnilor de la PNL, domnule prim-ministru, poate-i cunoașteți pe aceștia.Tudor Chiuariu, vă spune ceva?! Fost ministru al justiției, al PNL, condamnat penal; domnul Videanu, fost primar liberal al Capitalei, care vindea borduri, știți foarte bine la ce prețuri?!; Relu Fenechiu parcă se numea, fost ministru al transporturilor, ca și domnul Orban, condamnat pentru că a furat niște transformatoare; Sorin Apostu, fostul primar liberal al Clujului, de asemenea, acuzat, condamnat pentru fapte de corupție; Romeo Stavarache, primar liberal al Bacăului, condamnat pentru fapte de corupție; Pinalti, de la Neamț, un alt membru marcant al PNL, de asemenea, nu are sens să vă spun pentru câte și câte... Monica Iacob Ridzi, Morega, Hogea...Vreți să continui să vă dau exemple ...
ParlaMint-RO_2020-07-06-CD.u31	În limita timpului!
ParlaMint-RO_2020-07-06-CD.u32	... de liberali?!Nu de alta, dar v-aș ruga să nu fiți ipocriți, pentru că nu accept lecții de moralitate de la dumneavoastră, nu când aveți această istorie și în niciun caz nu cred că vă avantajează. Nu de alta, dar află colegii de la USR despre dumneavoastră și s-ar putea să nu mai vrea să facă alianță cu penalii de la PNL, pentru că - nu-i așa? - așa cum spunea mai devreme un alt coleg, ei sunt fără penali. Și atunci...Domnilor,Eu nu înțeleg, domnule prim-ministru, de ce sunteți atât de supărat pentru faptul că astăzi Parlamentul v-a invitat pentru a avea o discuție despre achiziții frauduloase efectuate în perioada mandatului Guvernului dumneavoastră, acuzații făcute de Parchet, nu de noi.Încep să am suspiciuni de ce sunteți atât de supărat. Sincer, nu înțeleg! Trebuia să veniți calm, să spuneți, să explicați... Păreți foarte nervos.Dacă nu aveți nimic de ascuns, de ce sunteți așa de nervos?!Ne-ați dat câteva exemple de spitale. Ați uitat să spuneți cine era manager la Suceava, cine l-a pus pe cel de la Suceava. Ați uitat să vorbiți despre spitalul de la Neamț, cu cel de pompe funebre... Ați uitat să vorbiți despre chelnerul de la un spital din țară.Însă cel mai grav, din tot ceea ce ați spus, este faptul că ați spus așa: "Încercați să faceți acuzații fără fundament între Orban și Unifarm și nu e treaba dumneavoastră ce face Unifarm".Domnule prim-ministru,Dar care e treaba dumneavoastră, că nu-nțeleg?!În timp ce cu toții vă spunem că se cumpără vizete cu 15.000, cu 17.000, măști de zeci de milioane, de sute de milioane de euro, bani cu care ați putea face altceva, ne explicați că nu e treaba dumneavoastră că cineva fură în timpul mandatului dumneavoastră. Care e treaba dumneavoastră? Pentru că în tot timpul acesta ne țineți spitalele închise și bolnavii mor la porțile spitalelor sau stau și se chinuiesc, pentru că nu sunt primiți. În timpul acesta ne spuneți că nu aveți bani de pensii și nu aveți bani de salarii. Foarte nonșalant și vesel!De aceea nu aveți bani, domnule prim-ministru, pentru acestea, pentru că spuneți că n-aveți treabă cu ce se fură, dincolo de evidente legături între consilieri, foști consilieri de-ai dumneavoastră și cei care se ocupau de achiziții la Unifarm.În final, pentru că nu mi-a rămas foarte mult timp, o singură frază.Dacă tot spuneți de fiecare dată că n-aveți bani pentru pensii și salarii, eu vă îndemn să încercați să trăiți și dumneavoastră o lună, măcar o lună, cu 700 de lei, pensia pe care o au cel puțin două milioane de români, în acest moment, însă s-ar putea să aveți o mare problemă, domnule prim-ministru, să nu vă ajungă să cumpărați nici măcar acea sticlă de "Lagavulin", care vă place s-o consumați!
ParlaMint-RO_2020-07-06-CD.u33	În finalul dezbaterilor are cuvântul domnul prim-ministru Ludovic Orban, pentru a răspunde intervențiilor.
ParlaMint-RO_2020-07-06-CD.u34	Domnule președinte,Doamnelor și domnilor deputați,Permiteți-mi să formulez câteva scurte răspunsuri.Sigur, sunt convins că activitatea Curții de Conturi se va îmbunătăți radical după ce ați hotărât să-l promovați pe domnul Bădălău și, evident, să-și continue activitatea tata-socru, în continuare, în funcțiile de vicepreședinți, la nivelul Curții Constituționale.Tot despre Curtea Constituțională, vă readuc aminte că ați votat o modificare a Legii de organizare și funcționare... nu Curtea Constituțională, Curtea de Conturi! ... o Lege de modificare a Curții de Conturi, în urma căreia am primit scrisoare de la Comisia Europeană, că riscăm suspendarea plății pe toate fondurile europene, din cauza încălcării autonomiei autorității de audit și am atacat la Curtea Constituțională legea care a fost adoptată de Parlament - apropo de Curtea de Conturi.Repet, cu Bădălău și cu tata-socru, lucrurile...Eu n-am nimic contra instituțiilor publice, doamnelor și domnilor deputați. Eu am împotriva unor oameni care fac de râs instituțiile respective și care se comportă împotriva Constituției sau împotriva atribuțiilor legale ale instituțiilor și se comportă ca niște membri care răspund în continuare la comenzile politice, așa cum s-a întâmplat, de exemplu, când Curtea Constituțională a forțat demiterea doamnei Codruța Kövesi din funcția de procuror-șef al DNA, așa cum s-a întâmplat în conflictele juridice de natură constituțională, în urma cărora, vă repet, au rămas articole din Codul penal și din Codul de procedură penală care au fost declarate neconstituționale sau proceduri derulate de procurori au fost anulate, permițând eliberarea unor oameni care fuseseră condamnați prin hotărâri judecătorești definitive.În ceea ce privește alocarea banilor.Domnilor de la PSD,În această perioadă am alocat bani acolo unde era nevoie de bani. Am suplimentat bugetul pentru plata șomajului tehnic, pentru plata indemnizației de sprijin pentru profesioniști, în sensul Codului civil, pentru plata părinților care au avut grijă de copii în perioada suspendării, pentru plata cheltuielilor sociale făcute de administrațiile locale pentru persoanele vulnerabile aflate în izolare la domiciliu, pentru achiziționarea de tablete școlare, pentru a permite accesul la Internet și la educație tuturor elevilor defavorizați care nu au tablete școlare și nu au posibilitatea să aibă acces la orele organizate online. Pentru astfel de lucruri am alocat bani, stimați colegi!În ceea ce privește inițiativa "Fără penali".Domnule președinte,Sunt semnatar al acestei inițiative și, mai mult decât atât, în proiectul de revizuire a Constituției, în urma referendumului declanșat de președintele Iohannis în data de 26 mai 2019, prin care românii au hotărât clar ceea ce vor, și anume oprirea agresiunii împotriva justiției, am inclus în proiectul de revizuire pe care l-am inițiat inițiativa "Fără penali". Mai mult decât atât, am anunțat că sprijinim orice proiect care va include în Constituția României integritatea în exercitarea funcției publice.În ceea ce privește numele pe care le-au enumerat niște reprezentanți ai PSD.Niciunul nu mai este membru al PNL, spre deosebire de dumneavoastră care, în 90% din cazurile în care DNA a solicitat începerea urmăririi penale, în 90% ați făcut zid în jurul colegilor voștri, pentru ca să nu se deruleze anchetele penale. Partidul Național Liberal, din 2014, a votat sistematic, la vedere, în favoarea solicitărilor formulate de justiție, pentru a nu crea un zid în jurul celor corupți și pentru a lăsa justiția să-și deruleze procedurile firești de anchetare, pe principiul că nimeni nu este mai presus de lege. Și am făcut lucrul ăsta în cazurile unor colegi de-ai noștri pentru care a continuat urmărirea penală, în timp ce există aici, în sală, sau există încă în Parlamentul României colegi de-ai dumneavoastră pentru care nu s-a putut finaliza cercetarea penală, pentru că majoritatea, condusă de PSD, a refuzat să-și dea acordul pentru urmărirea penală.Despre asta e vorba în acțiunea publică, în conduita și în toate lucrurile care s-au întâmplat.Să-ți întemeiezi o acuzație pe o prezumpție scoasă din ziar, care nu are niciun fel de legătură cu realitatea, mi se pare jenant pentru niște lideri politici care vor să dobândească încrederea cetățenilor.Închei prin a vă spune că nu am avut altă preocupare în toată activitatea pe care am derulat-o decât servirea interesului public, apărarea sănătății și vieții oamenilor și ajung și la situația economică, domnule președinte, dându-vă numai așa o dată. La data de 1 iunie, numărul angajaților cu contracte de muncă era doar cu 14.000 mai mic decât în 2020, decât numărul angajaților cu contracte de muncă, în 2019.Ca să nu mai vorbesc de toate eforturile pe care le-am făcut pentru a sprijini companiile, în toată această perioadă, lucruri pe care niciodată nu le-a făcut nimeni: rambursarea TVA, plata concediilor medicale, oprirea popririlor și a executărilor, amânarea termenelor de plată a impozitelor...
ParlaMint-RO_2020-07-06-CD.u35	Mulțumim, domnule prim-ministru!
ParlaMint-RO_2020-07-06-CD.u36	...și a taxelor cu bonificații, toate... amânarea ratelor la care vă refereați. România este țara care a adoptat cea mai generoasă măsură de amânare a plății ratelor, cu cea mai largă adresabilitate către persoane fizice și persoane juridice. Peste 300.000 de români au beneficiat de această prevedere legală.Închei prin a vă spune că sunt deschis oricând, la orice invitație din partea Parlamentului, pentru a discuta probleme substanțiale pentru dezvoltarea economică a României.Și închei prin a-i da un răspuns domnului Vexler. Nu am fost la curent cu schimbul de replici și nu cunosc ce a spus președintele Autorității Naționale pentru Restituirea Proprietăților. Chiar nu sunt la curent cu aceste afirmații!Voi studia acele afirmații și în funcție de acele afirmații voi lua o decizie legată de președintele ANRP. Știți foarte bine că de fiecare dată când a trebuit, noi am colaborat pentru obiective... de exemplu, Proiectul de Lege privind Muzeul Holocaustului și multe alte inițiative legislative care au fost importante.În ceea ce privește acel act normativ, despre care bănuiesc că de acolo a plecat, noi am emis o ordonanță de urgență pentru a proroga termenul de intrare în vigoare a unei legi, pentru că exista riscul, din evaluările pe care le-am făcut, să crească foarte mult valorile privind despăgubirile acordate pentru proprietăți pentru care s-a reconstituit dreptul de proprietate, ca urmare a aplicării unei grile. Din cauza asta am prorogat termenul de intrare în vigoare, pentru a face o analiză foarte temeinică, astfel încât să nu ajungem în situația în care să trebuiască să acordăm niște despăgubiri care ieri erau de 10 milioane, și mâine o să ajungă la 100 de milioane. Adică sunt lucruri normale, firești!Nici n-am știut cine este inițiatorul acestei legi și - încă o dată vă spun - voi analiza toate intervențiile și vă spun că, cel puțin, din ce mi-ați prezentat dumneavoastră, personal, nu pot să fiu de acord cu o astfel de abordare și de atitudine față de un parlamentar.Vă mulțumesc.
ParlaMint-RO_2020-07-06-CD.u37	Și noi vă mulțumim, domnule prim-ministru.Bănuiesc că ne-am lămurit că "Fără penali în funcții publice" e inițiativa dumneavoastră, nu a domnului Barna!Declar închisă ședința de astăzi a Camerei Deputaților. @
