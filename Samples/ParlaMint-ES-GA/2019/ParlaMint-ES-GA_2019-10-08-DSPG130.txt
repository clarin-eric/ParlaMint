ParlaMint-ES-GA_2019-10-08-DSPG130.u1	Bos días. Imos dar comezo á sesión. Bos días, ábrese a sesión. A orde do día está publicada no Boletín Oficial do Parlamento de Galicia, polo que non procedemos á súa lectura. Xustificou a súa inasistencia a este pleno dona Concepción Burgo. Entramos na orde do día co punto primeiro, que son textos lexislativos. Debate de totalidade do Proxecto de lei de medidas de garantía do abastecemento nos episodios de seca e nas situacións de risco sanitario
ParlaMint-ES-GA_2019-10-08-DSPG130.u2	Presentáronse emendas á totalidade con petición de devolución por parte do Grupo Parlamentario Mixto, do Grupo Parlamentario do Bloque Nacionalista Galego e do Grupo Parlamentario Común da Esquerda. Para a presentación do proxecto de lei ten a palabra a conselleira de Infraestruturas e Mobilidade, dona Éthel Vázquez Mourelle.
ParlaMint-ES-GA_2019-10-08-DSPG130.u461	Señor Bará, debería revisar a súa intervención porque ¡é tal despropósito...!, [[Murmurios.]] tal despropósito, que non é, de verdade, merecente deste Parlamento dígollo sinceramente. Ou vén falar aquí en serio dos traballadores de Vulcano e de Barreras, [[Aplausos.]] ou vén aquí facer demagoxia que non vai a ningures. [[Aplausos.]] Porque, dende logo, señor Bará, a súa intervención non vai resolver ningún problema nin un só traballo nin de Vulcano nin de Barreras, ningún. A partir de aí, se quere, falamos de Vulcano. Eu funlles totalmente transparente aos traballadores de Vulcano dende o primeiro momento. Dende o primeiro momento a Xunta de Galicia, no ano 2017, impulsou unha estrutura financeira que permitiu a finalización do ferry, e concedeulle un préstamo a Vulcano para que se puidera finalizar ese ferry. E a Xunta de Galicia colaborou e fixo unha tutela dende o punto de vista técnico. Oia, a partir de aí, ¿onde está a responsabilidade? Digo eu que será do estaleiro, ¡digo eu! O estaleiro presenta unhas débedas de 200 millóns de euros. ¿A quen quere imputar esa responsabilidade? [[Murmurios.]] ¿A quen? [[Murmurios.]] Eu funlles totalmente sincero aos traballadores. Con esta situación, loxicamente, é moi difícil. ¿200 millóns de euros de perdas? ¿Que quere?, ¿que o nacionalicemos?, [[Pronúncianse palabras que non se perciben.]] [[Murmurios.]] ¿quéreo? Ao mellor... [[Pronúncianse palabras que non se perciben.]] ¿Quere iso? Non. Aquí hai unha responsabilidade porque nós xestionamos os recursos dos galegos e de todos os sectores produtivos. [[Aplausos.]] E a partir de aí, señoría, se en Vulcano hai un investidor que estea disposto, no plan de liquidación, a darlle continuidade e hai un proxecto solvente apoiarémolo. E se non hai un proxecto solvente, loxicamente, non lle pida unha irresponsabilidade, como, por certo, vostedes fixeron con Alfageme, ¿recorda? 32 millóns de euros de quebranto ás finanzas públicas. [[Murmurios.]] A partir de aí, se quere, falamos de Barreras. Oia, nós xa lle trasladamos ao armador e ao estaleiro que non imos admitir ningunha solución parcial. E, loxicamente, imos apoiar calquera tipo de proposta que permita desenvolver a carga de traballo, porque hai unha responsabilidade do sector e hai unha responsabilidade tamén co impacto que ten na industria auxiliar. Estaremos con Barreras, como estivemos con Vulcano e como estivemos co sector. Eu recórdolle aquí quen foi o Goberno que propuxo as solucións no problema do tax lease, recórdolle quen colaborou na busca de carga de traballo e recórdolle quen destinou 50 millóns de euros ―este goberno― precisamente a medidas vinculadas coa innovación e a formación. Señor Bará, leccións sobre o sector naval, ningunha. Eu o que espero simplemente é que as súas propostas non teñan que desenvolverse por parte de ningún goberno da Xunta de Galicia porque, lamentablemente, non lle van servir a ninguén. [[Aplausos.]] Nada máis e moitas grazas.
ParlaMint-ES-GA_2019-10-08-DSPG130.u462	Moitas grazas, señor Conde. Suspendemos a sesión ata mañá ás dez da mañá.
