ParlaMint-LV_2021-02-11-PT13-2193-U1	Godātie kolēģi! Turpinām 2021. gada 28. janvāra attālināto ārkārtas sēdi. Kolēģi! Informēju jūs, ka Saeimas Prezidijs ir saņēmis Budžeta un finanšu (nodokļu) komisijas lūgumu izslēgt no šā gada 28. janvāra sēdes darba kārtības likumprojektu “Grozījumi Revīzijas pakalpojumu likumā” līdz turpmākam komisijas lēmumam. Lūdzu atvērt sadaļu par procedūru. Lūdzu, Krišjāni Feldman, vai jūs runāsiet “par” vai “pret”?
ParlaMint-LV_2021-02-11-PT13-2193-U2	Es runāšu “pret”.
ParlaMint-LV_2021-02-11-PT13-2193-U68	Zinot, kā mūsu Veselības ministrijai iet ar IT projektiem (e‑veselība tam ir uzskatāms piemērs), mēs jau laikus sāksim sekot līdzi tam, lai šis ļoti svarīgais projekts, kā es saprotu, no kura ir atkarīga veiksmīga vakcinācija, kas ir vienīgais šīs valdības risinājums cīņā ar kovida krīzi, lai mums beigtos šī milzīgā bezjēdzība, ko šī valdība ir ievārījusi... mēs jau laikus sāksim sekot tam līdzi. Arī šeit esam uzdevuši kompetentus, atbilstošus jautājumus par visu šo procesu, lai varētu tam jau laikus sekot līdzi un pārliecināties, ka jau pašā sākumā tas nav salaists pilnīgi greizi, kā tas tika izdarīts ar e-veselību, ņemot vērā, ka atbildīgās amatpersonas ir tās pašas, kuras taisīja e-veselību. Novēlam veiksmi ministram un gaidīsim atbildes. Paldies.
ParlaMint-LV_2021-02-11-PT13-2193-U69	Pēdējais deputātu jautājums, ko ir iesnieguši deputāti Ivars Zariņš, Artūrs Rubiks, Valērijs Agešins, Edgars Kucins un Ivans Klementjevs, ir adresēts satiksmes ministram Tālim Linkaitam “Par četru joslu ātrgaitas autoceļu maršruta E67 posma izpēti un realizāciju”. Jautājums tiks nodots satiksmes ministram. Paldies. Vēl deputātu klātbūtnes reģistrācija. Tā ir noslēgusies. Paldies par šodienas darbu. Sēdi slēdzu. (Pārtraukums.)
