ParlaMint-ES-CT_2020-09-09-6001.1.0	Diputats, diputades, comença la sessió. La llista de preguntes a respondre oralment en el Ple està inclosa en el dossier del Ple. D'acord amb l'article 164 del Reglament, se substanciaran aquest matí com a primer punt de l'ordre del dia d'aquesta sessió plenària. [[Manifestació de condol i de condemna de la violència masclista]] Abans de començar l'ordre del dia he de comunicar-los que, d'acord amb les dades oficials del Departament d'Interior, malauradament el passat 22 d'agost va morir assassinada a Terrassa, Montserrat, la novena víctima per violència de gènere a Catalunya. En nom de la cambra, lamento i condemno aquest crim i reitero el compromís del Parlament en l'eradicació de qualsevol forma de violència contra les dones i vetllar pel seu record. D'acord amb el protocol de dol del Parlament de Catalunya contra les violències masclistes aprovat pel Grup de Treball en Equitat de Gènere, aquesta Presidència convoca un minut de silenci en suspendre la sessió plenària, avui al migdia, davant de la façana del Palau del Parlament. [[Compliment de la Moció 111/XII, sobre les operacions de rescat a la Mediterrània i les polítiques d'acollida de migrants]] Així mateix, els informo que, en compliment d'allò que estableix la Moció 111/XII del Parlament de Catalunya, sobre les operacions de rescat a la Mediterrània i les polítiques d'acollida de migrants, segons les dades oficials de l'Organització Internacional de les Migracions des de l'inici del 2020 hi ha 558 víctimes mortes i desaparegudes a la Mediterrània. [[Pregunta al Govern sobre l'inici del curs escolar 2020-2021]] [[310-00375/12]] Seguim amb el primer punt de l'ordre del dia d'aquesta sessió, que són les preguntes al Govern. I la primera pregunta és sobre l'inici del curs escolar 2020-2021, i la formula, en nom del Subgrup Parlamentari del Partit Popular de Catalunya, el diputat senyor Daniel Serrano. Quan vulgui.
ParlaMint-ES-CT_2020-09-09-6001.2.0	Gracias, presidente. Conseller, ¿puede usted asegurar que en el inicio del curso escolar está garantizada la seguridad del personal de los centros educativos y de los alumnos?
ParlaMint-ES-CT_2020-09-09-6001.244.0	Diputades, diputats, diputat Riera, en primer lloc... Perdó. [[Veus de fons.]] Gràcies. En primer lloc, l'escola, l'institut o la llar d'infants seran, a partir de dilluns, el lloc més segur per als infants i els joves fora de casa seva –seran el lloc més segur per als infants i els joves fora de casa seva. Serà un lloc de risc zero? No. Ja hem après que, si mai ha existit el risc zero, que no, ara encara menys. Per tant, això, gràcies a les autoritats sanitàries, gràcies als experts, gràcies als equips dels hospitals, gràcies a les direccions de les escoles, gràcies al professorat, això serà així –això serà així. Perquè de garanties sanitàries hi ha les màximes, no n'hi ha més –no n'hi ha més. Ara no n'hi ha més. Tenim dotze equips a Catalunya que estan investigant. Potser ens en posin alguna més d'aquí a una setmana. La farem. Tenim el pla de cribratges, que començarà el dia 21: 500.000 cribratges en dos mesos a escoles amb tota la seva comunitat. Tenim el Projecte d'escoles sentinelles: cinquanta escoles que se'n farà un seguiment continu per veure l'evolució de la pandèmia respecte als infants i quines mesures hem de prendre, amb la tutela de la Vall d'Hebron i de l'Hospital Sant Joan de Déu. Per tant, mesures sanitàries, totes. Una mesura important són els grups estables, que com més reduïts millor, però no és important el nombre del grup estable, sinó l'estancabilitat del grup, abans que el nombre, i les condicions en les quals es garanteix aquesta estancabilitat. Del que vostè ha comentat, la presencialitat. Hem apostat per la presencialitat. L'ensenyament híbrid fora dels centres es fa en casos molt excepcionals. I en aquest sentit som dels governs d'Europa que més clarament han apostat per la presencialitat. La connectivitat. Un pla digital, en el primer curs, de 106 milions d'euros, amb les xifres que he donat –amb les xifres que he donat– i amb negociació amb qüestions internacionals per si podem aconseguir més material encara. La conciliació. Vostè sap que hem fet propostes des del Govern i, en especial, treballades amb Salut, amb Treball, i Educació, algunes assumint més del que les nostres competències ens obliguen i d'altres demanant a l'Estat que o faci un pas o ens el deixi fer a nosaltres. Perquè els vull recordar que en algun cas el que li hem dit és: «Doncs ja ho farem nosaltres. Perquè és evident que és el mateix tenir cura de l'aïllament d'un menor d'edat infectat que tenir cura de l'aïllament d'un menor d'edat contacte estret d'un infectat. És el mateix. Socialment i comunitàriament no té cap diferència. Pel que fa a les actuacions amb els alumnes que han patit més vulnerabilitat en aquesta situació, o ja en tenien més d'abans i s'ha agreujat o ja en tenien i es manté, un pla de 45 milions d'euros, amb accions molt concretes, destinats als centres de més complexitat, amb accions molt concretes, la majoria d'elles seguint el pla contra la segregació del Síndic de Greuges, i d'altres noves. Hem fet i farem tots els esforços perquè, com vostè deia, senyor Riera, no siguin només les escoles obertes unes escoles segures, siguin també les escoles obertes unes escoles que continuïn apostant per la millora educativa i facin de l'actual situació una situació perquè aquesta millora tingui més força. I ho farem, hi insisteixo, gràcies a tothom. I gràcies al professorat, gràcies a les direccions, gràcies a la diversitat, gràcies a entendre que un grup estable en una escola rural és una cosa i que un grup estable en segons quin tipus d'escola de segons quin barri d'una ciutat és una altra cosa, i que, per tant, no es pot fer una instrucció única, perquè la diversitat també és la riquesa de la nostra escola. Moltes gràcies.
ParlaMint-ES-CT_2020-09-09-6001.245.0	Gràcies, conseller. Hem cridat a votació. Passarem ara a votar els punts debatuts durant la jornada d'avui. [[Veus de fons.]] Sí, exacte. Em permeto recordar que tots els diputats i diputades seguin, si us plau, a l'escó que tenen assignat; si no, tindrem problemes amb el sistema de votació. Si hi ha algun dubte, ens ho comenten. [[Pausa llarga.]] Sí. Estem organitzant de nou el sistema de votacions perquè hi ha hagut alguna retirada d'alguna delegació i per tant hem d'adaptar de nou els escons en els quals es votarà. Per tant, els demano uns minuts. Gràcies. [[Pausa llarga.]] Molt bé. Doncs un cop resolt, passem a la votació. [[Decret llei 29/2020, del 28 de juliol, pel qual s'adopten mesures pressupostàries en relació amb el desplegament de les actuacions d'atenció social, ordenació i reforç de determinats serveis socials de caràcter residencial i d'atenció diürna que preveu el Pla de contingència per a residències, per fer front als brots de la pandèmia generada per la Covid-19, pel qual es manté la vigència de preceptes en matèria d'infància i adolescència del Decret llei 11/2020, del 7 d'abril, pel qual s'adopten mesures econòmiques, socials i administratives per pal·liar els efectes de la pandèmia generada per la Covid-19 i altres de complementàries, i pel qual es modifica el Decret llei 21/2020, del 2 de juny, de mesures urgents de caràcter econòmic, cultural i social, sota el títol de mesures de caràcter social (continuació)]] [[203-00054/12]] El primer punt a votar és el corresponent al punt número 2 de l'ordre del dia, és a dir, el Decret llei 29/2020, de 28 de juliol. Comença la votació. El Decret 29/2020 ha estat convalidat per 65 vots a favor –corresponents a 42 de presencials o delegats i 23 de telemàtics–, cap en contra, 69 abstencions. I ara haig de preguntar a la cambra si algun grup vol que es tramiti com a... –sí?–, com a projecte de llei. [[Pausa.]] Doncs passem a votar efectivament si aquest Decret 29/2020 es tramita com a projecte de llei o no. Comença la votació. Atès que hi han hagut 69 vots favorables, 65 en contra –corresponents a 42 de delegats i presencials i 23 de telemàtics– i cap abstenció, aquest Decret llei 29/2020 es tramitarà com a projecte de llei. [[Decret llei 30/2020, del 4 d'agost, pel qual s'estableix el règim sancionador específic per l'incompliment de les mesures de prevenció i contenció sanitàries per fer front a la crisi sanitària provocada per la Covid-19 (continuació)]] [[203-00055/12]] Passem ara a votar el punt tercer, que és el Decret llei 30/2020, de 4 d'agost. Comença la votació. Aquest decret llei ha estat convalidat per 65 vots a favor –corresponents a 42 de delegats i presencials i 23 de telemàtics–, cap en contra, 69 abstencions. En aquest cas, algun grup vol tramitar aquest... Sí? [[Pausa.]] Doncs votem la tramitació com a projecte de llei d'aquest decret llei. Comença la votació. Atès que s'han emès 44 vots a favor, 65 en contra –corresponents a 42 de delegats i presencials i 23 de telemàtics– i 25 abstencions, aquest decret llei no es tramitarà com a projecte de llei. [[Proposició de llei de mesures urgents en matèria de contenció de rendes en els contractes d'arrendament d'habitatge (continuació)]] [[202-00080/12]] Passem ara a votar el punt número 4, la votació de la Proposició de llei de mesures urgents en matèria de contenció de rendes en els contractes d'arrendament d'habitatge. Els faig avinent, tal com s'ha assenyalat, que el Grup Parlamentari de Junts per Catalunya ha retirat les esmenes número 5, 6, 7, 21, 28 i 47 per a aquest text. En primer lloc, votarem conjuntament les dues esmenes a la totalitat, presentades pel Grup Parlamentari Socialistes i Units per Avançar i el Subgrup Parlamentari del Partit Popular de Catalunya. Comença la votació d'aquestes esmenes a la totalitat. Aquestes esmenes a la totalitat han estat rebutjades per 57 vots a favor, 77 en contra –corresponents a 54 de delegats i presencials i 23 de telemàtics– i cap abstenció. Procedim ara a votar les esmenes a l'articulat. I, en aquest cas, votem en primer lloc l'esmena número 3, presentada pel Subgrup Parlamentari del Partit Popular de Catalunya. Comença la votació. Aquesta esmena ha estat rebutjada per 21 vots a favor, 113 en contra –corresponents a 90 de presencials i delegats i 23 de telemàtics–, cap abstenció. Votem ara les esmenes de supressió presentades respectivament pel Grup Parlamentari de Ciutadans, que són les esmenes 9, 13, 17, 20, 23, 25, 27, 30, 32, 34, 36, 38, 40, 41, 43 i 45, i les esmenes presentades pel Subgrup Parlamentari del Partit Popular de Catalunya, esmenes número 8, 12, 16, 19, 22, 24, 26, 29, 31, 33, 35, 37, 39, 42, 44 i 46. Comença la votació. Han estat rebutjades, aquestes esmenes, per 57 vots a favor, 77 en contra –corresponents a 54 de delegats i presencials i 23 de telemàtics–, cap abstenció. Votem ara les esmenes 4, 10, 14 i 48, presentades pel Grup Parlamentari de Ciutadans. Comença la votació. Han estat rebutjades per 36 vots a favor, 77 en contra –corresponents a 54 de delegats i presencials i 23 de telemàtics–, 21 abstencions. I votem ara l'esmena número 18, presentada pel Grup Parlamentari de Ciutadans. Comença la votació. Ha estat rebutjada, aquesta esmena, per 36 vots a favor, 94 en contra –corresponents a 71 de delegats i presencials i 23 de telemàtics–, 4 abstencions. A continuació procedim a votar ara les esmenes transaccionals. I, en primer lloc, votem l'esmena transaccional número 1, entre l'esmena 11, del Grup Parlamentari de Junts per Catalunya, i l'article 6 del text de la proposició de llei. Comença la votació. Aquesta esmena transaccional ha estat aprovada per 77 vots a favor –corresponents a 54 de delegats i presencials i 23 de telemàtics–, 57 en contra, cap abstenció. I votem ara l'esmena transaccional número 2, entre l'esmena 15, del Grup Parlamentari de Junts per Catalunya, i l'article 7 del text de la proposició de llei... [[Veus de fons i pausa llarga.]] Disculpin, en la votació anterior he esmentat malament el resultat de les votacions, eh?, i, per tant, reprodueixo, ara sí, bé, els resultats. Estem parlant de l'esmena transaccional número 1, entre l'esmena 11, del Grup Parlamentari de Junts per Catalunya, i l'article 6 del text de la proposició de llei. El resultat és 73 vots a favor –corresponents a 54 de delegats i presencials i 19 de telemàtics–, 4 abstencions... [[Veus de fons i pausa.]] Perdó. No, no, no... Disculpin: 73 vots a favor, 57 en contra i 4 abstencions. Sí? [[Pausa.]] Ho torno a repetir: 73 vots a favor –corresponents a 54 de presencials i delegats, 19 de telemàtics–, 57 vots en contra i 4 abstencions –de vots telemàtics. Sí? [[Pausa.]] Molt bé. Passem ara a votar l'esmena transaccional número 2, entre l'esmena 15, del Grup Parlamentari de Junts per Catalunya, i l'article 7 del text de la proposició de llei. Sí? [[Pausa.]] Comença la votació. Aquesta esmena transaccional ha estat aprovada per 71 vots a favor –corresponents a 52 de delegats i presencials i 19 de telemàtics–, 57 en contra i 6 abstencions. I, finalment, votem la resta del text, que no s'ha esmenat. Comença la votació. La Proposició de llei de mesures urgents en matèria de contenció de rendes en els contractes d'arrendament d'habitatge ha estat aprovada per 71 vots a favor –corresponents a 52 de delegats i presencials i 19 de telemàtics–, 59 en..., perdó, 63 en contra –ara sí– i cap abstenció; 71 vots a favor, 63 en contra, cap abstenció. [[Aplaudiments.]] I votem, finalment, el punt cinquè de l'ordre del dia, que correspon a l'esmena a la totalitat sobre la Proposta per a presentar a la Mesa del Congrés dels Diputats la proposició... [[Veus de fons.]] Perdó, no s'ha de votar, perquè l'ha retirat, certament, en la seva intervenció, el Subgrup Parlamentari del Partit Popular de Catalunya. Per tant, no hi ha res més, cap més punt a votar. Suspenem la sessió fins demà a les nou del matí. Gràcies.
