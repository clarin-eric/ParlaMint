ParlaMint-PL_2022-06-23-sejm-57-2.u1	Wznawiam posiedzenie. Na sekretarzy dzisiejszych obrad powołuję posłów Paulinę Matysiak, Aleksandrę Szczudło, Konrada Frysztaka i Daniela Milewskiego. W pierwszej części obrad sekretarzami będą posłowie Aleksandra Szczudło i Daniel Milewski. Protokół i listę mówców prowadzić będą posłowie Aleksandra Szczudło i Konrad Frysztak. Proszę panią poseł sekretarz o odczytanie komunikatów.
ParlaMint-PL_2022-06-23-sejm-57-2.u2	Informuję, że w dniu dzisiejszym odbędą się następujące posiedzenia Komisji: - Edukacji, Nauki i Młodzieży - godz. 9, - Finansów Publicznych - godz. 9, - Infrastruktury - godz. 9, - Kultury i Środków Przekazu - godz. 9, - Zdrowia - godz. 9, - Gospodarki i Rozwoju - godz. 10, - Gospodarki Morskiej i Żeglugi Śródlądowej - godz. 10, - Łączności z Polakami za Granicą - godz. 10, - Samorządu Terytorialnego i Polityki Regionalnej - godz. 10, - do Spraw Unii Europejskiej - godz. 10.30, - Cyfryzacji, Innowacyjności i Nowoczesnych Technologii - godz. 13, - do Spraw Unii Europejskiej - godz. 13, - Finansów Publicznych - godz. 13, - Infrastruktury wspólnie z Komisją Samorządu Terytorialnego i Polityki Regionalnej - godz. 13, - Spraw Zagranicznych - godz. 13, - Ustawodawczej - godz. 13, - Finansów Publicznych - godz. 14, - Kultury i Środków Przekazu - godz. 14, - Regulaminowej, Spraw Poselskich i Immunitetowych - godz. 14, - Cyfryzacji, Innowacyjności i Nowoczesnych Technologii - godz. 14.15. W dniu dzisiejszym odbędzie się również wspólne posiedzenie Parlamentarnego Zespołu na rzecz Rozwoju Elektromobilności i Energetyki Prosumenckiej oraz Parlamentarnego Zespołu ds. Energetyki oraz Transformacji Energetycznej i Górniczej w Polsce - godz. 14. Dziękuję.
ParlaMint-PL_2022-06-23-sejm-57-2.u393	W dniu 23 czerwca 2022 r. oświadczam, że w związku z problemami technicznymi nie mogłam oddać prawidłowo głosu podczas głosowania na 57. posiedzeniu Sejmu - głosowanie nr 54 - Sprawozdanie Komisji Edukacji, Nauki i Młodzieży o rządowym projekcie ustawy o zmianie ustawy - Karta Nauczyciela oraz niektórych innych ustaw (druki nr 2351, 2357, 2357-A) - głosowanie nad całością projektu ustawy. Moją intencją było oddanie głosu przeciw, lecz w wyniku problemów został on zaliczony przez system jako za.
ParlaMint-PL_2022-06-23-sejm-57-2.u394	Pani Marszałek! Wysoka Izbo! 230 lat temu 22 czerwca 1792 r. król Stanisław August Poniatowski po zwycięstwie w bitwie pod Zieleńcami, w czasie wojny w obronie Konstytucji 3 maja, ustanowił Order Virtuti Militari. W ciągu kolejnych ponad 200 lat honorowano nim bohaterów wszystkich wojen w obronie polskiej suwerenności. Panie i Panowie Posłowie! Do tej pory najwyższe polskie odznaczenie wojskowe otrzymało ok. 26 tys. osób. Otrzymywali go kościuszkowscy, powstańcy: listopadowi, styczniowi, wielkopolscy, śląscy i warszawscy, uczestnicy walk o niepodległość Polski, wojny polsko-bolszewickiej, kampanii 1939 r., żołnierze Polskich Sił Zbrojnych na Zachodzie i Armii Krajowej. Najmłodszym kawalerem orderu jest 13-letni Antek Petrykiewicz, który został śmiertelnie ranny podczas walk o Lwów w 1918 r., a pierwszą kobietą Joanna Żubrowa, żołnierz Armii Księstwa Warszawskiego. Panie i Panowie Posłowie! Od 1989 r. Order Virtuti Militari nie jest przyznawany. W ustawie z 1992 r. ustalono, że będzie on nadawany wyłącznie w czasie wojny lub nie później niż przez 5 lat od jej zakończenia. Skomplikowane dzieje tego odznaczenia odzwierciedlają zmienne i tragiczne losy Polski. Wysoka Izbo! Warto nadmienić, że w 1995 r. Kapituła Orderu Virtuti Militari wyjaśniła kwestie legalności nadań tego odznaczenia w okresie Polski Ludowej. W specjalnym dokumencie oznajmiła także: ˝(...) w obronie i przez szacunek dla tych niewątpliwych zasług polskich żołnierzy walczących na wszystkich frontach w obronie ojczyzny stwierdzamy jednak głośno i dobitnie, że praktyka nadań przez władze Polski Ludowej Orderów Virtuti Militari, zwłaszcza najwyższych klas nadanych w bezprecedensowej liczbie przedstawicielom obcego mocarstwa, to obraza honoru polskiego żołnierza˝. [[Wysoka Izbo! Każdy, kto podróżuje po Europie, wie, że ceny w Polsce są już europejskie, tylko Polki i Polacy nadal zarabiają w złotówkach. Za przykład drożyzny niech posłużą nowe kredyty hipoteczne, o których przed chwilą mówiliśmy. W Polsce stopa oprocentowania to ok. 6,5%, a w państwach z euro to średnio ok. 2%. Czyli w euro jest trzy razy taniej.]] [[Jeżeli popatrzymy na inflację, to w kwietniu w strefie euro wyniosła ona średnio 7,4%, natomiast w Polsce - 12,4%. Niestety w Polsce płacimy także coraz więcej za towary importowane, dlatego że złoty jest bardzo słaby. I to jest tak naprawdę podatek od nieudolności obecnej władzy. Bo im słabszy rząd i im bardziej polityczny prezes banku centralnego, tym słabsza jest waluta. W Polsce ten podatek jest coraz wyższy.]] [[Dlatego dziś zwracam się do państwa z prośbą o rzeczową dyskusję na temat ścieżki dochodzenia do przyjęcia euro na odpowiednich i korzystnych dla Polaków warunkach.]] [[Informacja o wpływie interpelacji, zapytań oraz odpowiedzi na nie dostępna jest w Systemie Informacyjnym Sejmu.]] [[Na tym kończymy 57. posiedzenie Sejmu Rzeczypospolitej Polskiej.]] [[Protokół posiedzenia będzie wyłożony do przejrzenia w Sekretariacie Posiedzeń Sejmu.]] [[Porządek dzienny 58. posiedzenia Sejmu, zwołanego na dni 6 i 7 lipca 2022 r., został paniom i panom posłom doręczony.]] [[Zamykam posiedzenie.]] [[Wicemarszałek trzykrotnie uderza laską marszałkowską]] [[Koniec posiedzenia o godz. 17 min 33]]
