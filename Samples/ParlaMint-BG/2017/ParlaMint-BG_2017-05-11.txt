ParlaMint-BG_2017-05-11.u1	Добро утро, уважаеми колеги! Има кворум. [[Звъни.]] Откривам пленарното заседание. Съобщения: На основание чл. 65, ал. 1 от Закона за отбраната и въоръжените сили на Република България на 9 и 10 май 2017 г., с вх. № АД 703-09-1 и № 703-09-4, в Народното събрание са постъпили уведомления от министъра на отбраната. Предоставени са на Комисията по отбраната. Продължаваме със следващата точка от дневния ред: ИЗБОР НА ПОСТОЯННИ ДЕЛЕГАЦИИ НА НАРОДНОТО СЪБРАНИЕ В МЕЖДУНАРОДНИ ОРГАНИЗАЦИИ. Има постъпили проекти за решения с вносители народните представители Красимир Велчев и Станислав Иванов. Първият: Проект! РЕШЕНИЕ за избиране на постоянна делегация на Народното събрание в Парламентарната асамблея на Съвета на Европа Народното събрание на основание чл. 86, ал. 1 от Конституцията на Република България и чл. 38 от Правилника за организацията и дейността на Народното събрание във връзка с чл. 25, букви „а“ и „с“ и чл. 26 от Статута на Съвета на Европа РЕШИ: 1. Избира постоянна делегация на Народното събрание в Парламентарната асамблея на Съвета на Европа в състав от 6 основни представители и 6 заместващи представители, както следва: - за парламентарната група на Политическа партия ГЕРБ – двама основни и един заместващ; - за парламентарната група на „БСП за България“ – един основен и двама заместващи; - за парламентарната група на „Обединени патриоти“ – един основен и един заместващ; - за парламентарната група на „Движение за права и свободи“ – един основен и един заместващ; - за парламентарната група на Политическа партия „Воля“ – един основен и един заместващ. 2. Избира състав на делегацията, както следва“. Имате думата за предложения. Заповядайте, господин Иванов.
ParlaMint-BG_2017-05-11.u2	Благодаря Ви. Уважаеми господин Председател, уважаеми колеги! От Политическа партия ГЕРБ предлагаме следния поименен състав на постоянната делегация на Народното събрание в Парламентарната асамблея на Съвета на Европа: Милена Цветанова Дамянова – основен представител, Данаил Димитров Кирилов – заместващ представител, и Джема Маринова Грозданова – ръководител. Благодаря Ви.
ParlaMint-BG_2017-05-11.u109	Благодаря Ви, уважаеми господин Цонев. Гласуваме предложенията. Моля, гласувайте. Гласували 181 народни представители: за 174, против 3, въздържали се 4. Предложенията за промени са приети. Вече имаме предложение за ръководител, така че гласуваме Проекта в неговата цялост, след направените промени. Моля, гласувайте. Гласували 182 народни представители: за 176, против 1, въздържали се 5. Решението е прието. Съобщение за парламентарен контрол на 12 май 2017 г., петък: - министърът на вътрешните работи Валентин Радев ще отговори на един въпрос от народния представител Красимир Янков. На основание чл. 96, ал. 3 и чл. 99, ал. 2 от Правилника за организацията и дейността на Народното събрание отлагане на отговори със седем дни са поискали: - министърът на енергетиката Теменужка Петкова на един въпрос от народния представител Васил Антонов; - министърът на образованието и науката Красимир Вълчев на един въпрос с писмен отговор от народния представител Анелия Клисарова; - министърът на земеделието, храните и горите Румен Порожанов на пет въпроса от народните представители Георги Гьоков; Светла Бъчварова, която има два въпроса; Дора Янкова; и Кръстина Таскова; - министърът на икономиката Емил Караниколов на един въпрос от народния представител Димитър Данчев; - министърът на здравеопазването Николай Петров на един въпрос от народния представител Георги Йорданов; - министърът на регионалното развитие и благоустройството Николай Нанков на три въпроса от народните представители Васил Антонов, Николай Иванов и Георги Гьоков; - министърът на труда и социалната политика Бисер Петков на един въпрос от народния представител Джевдет Чакъров. Поради изчерпване на дневния ред за днес закривам заседанието.
ParlaMint-BG_2017-05-11.u110	Утре продължаваме с парламентарен контрол от 11,00 ч. Закривам заседанието. [[Звъни.]]
