ParlaMint-BG_2019-10-03.u1	Има кворум. Откривам заседанието. Продължаваме с точка първа за днешния ден: ВТОРО ГЛАСУВАНЕ НА ЗАКОНОПРОЕКТА ЗА ИЗМЕНЕНИЕ И ДОПЪЛНЕНИЕ НА ЗАКОНА ЗА ЧИСТОТАТА НА АТМОСФЕРНИЯ ВЪЗДУХ. Вносител – Министерският съвет. Приет е на първо гласуване на 12 септември 2019 г. Имате думата за представяне на Доклада на Комисията, уважаеми господин Грудев.
ParlaMint-BG_2019-10-03.u2	Благодаря, господин Председател. Уважаеми колеги, на основание чл. 49, ал. 2 от Правилника за организацията и дейността на Народното събрание предлагам в пленарната зала да бъде допусната госпожа Атанаска Николова – заместник-министър на околната среда и водите, и господин Иван Ангелов – директор на дирекция „Опазване чистотата на въздуха“ в Министерството на околната среда и водите.
ParlaMint-BG_2019-10-03.u82	Благодаря, уважаеми господин Председател. Дами и господа народни представители! Използвам този текст, за да кажа, че изразявам от мое име и от името на парламентарната ни група задоволство от това, че приехме един добър закон, който беше необходим. Обръщам внимание обаче на факта, че в текстовете, които приехме сега, имаше създаване на така наречените центрове, което, разбира се, беше крайно необходимо. Досега тайните квартири в България по отношение на трафика на хора – беше казано и в Комисията, в стенограмата, не разкривам някаква тайна – са били само в Бургас и Варна. В столицата не е имало тайна квартира. С разкриването на помощните центрове сега, надявам се поне в големите, да кажем, шест областни града да ги има, да бъдат финансово обезпечени, за да може да има по-добър резултат от мерките, които току-що приехме. Благодаря Ви за вниманието.
ParlaMint-BG_2019-10-03.u83	Благодаря Ви, уважаеми господин Ченчев. Има ли реплики? Няма. Други изказвания? Няма. Подлагам на гласуване текста на вносителя за § 14. Гласували 97 народни представители: за 97, против и въздържали се няма. Предложението е прието. Благодаря Ви, уважаема госпожо Александрова. Съобщения за парламентарен контрол за 4 октомври 2019 г.: 1. Заместник министър-председателят по икономическата и демографска политика Марияна Николова ще отговори на един въпрос от народния представител Десислав Чуколов. 2. Министърът на здравеопазването Кирил Ананиев ще отговори на шест въпроса от народните представители Теодора Георгиева, Георги Йорданов и Илиян Тимчев – на два въпроса, Георги Михайлов, Георги Йорданов, Илиян Тимчев, Анелия Клисарова и Валентина Найденова. 3. Министърът на образованието и науката Красимир Вълчев ще отговори на един въпрос от народния представител Светла Бъчварова. 4. Министърът на културата Боил Банов ще отговори на едно питане от народния представител Антон Кутев. 5. Министърът на транспорта, информационните технологии и съобщенията Росен Желязков ще отговори на един въпрос от народните представители Кристина Сидорова и Димитър Данчев. 6. Министърът на икономиката Емил Караниколов ще отговори на три въпроса от народните представители Николай Александров, Христо Проданов и Георги Гьоков. На основание чл. 96, ал. 3 и чл. 99, ал. 2 от Правилника за организацията и дейността на Народното събрание отлагане на отговори със седем дни са поискали: - министърът на вътрешните работи Младен Маринов – на два въпроса от народните представители Диана Саватева и Александър Паунов; - министърът на околната среда и водите Нено Димов – на два въпроса с писмен отговор от народните представители Надя Клисурска, Георги Стоилов и Иван Димов Иванов; - министърът на образованието и науката Красимир Вълчев – на два въпроса от народните представители Станислав Станилов, Анелия Клисарова и Нона Йотова. Поради отсъствие на народните представители Александър Мацурев и Георги Динев по уважителни причини се отлага техен въпрос към министъра на образованието и науката Красимир Вълчев. Поради отсъствие от страната в заседанието за парламентарен контрол няма да участват министърът на земеделието, храните и горите Десислава Танева и министърът на околната среда и водите Нено Димов. Поради неотложен служебен ангажимент в заседанието за парламентарен контрол няма да участва министър-председателят на Република България Бойко Борисов. Следващото редовно пленарно заседание е на 4 октомври 2019 г. от 9,00 ч. Закривам заседанието. [[Звъни.]]
