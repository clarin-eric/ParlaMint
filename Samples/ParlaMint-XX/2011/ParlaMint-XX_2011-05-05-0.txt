ParlaMint-XX_2011-05-05-0.u72491	Pred vama je još jedan Zakon iz djelokruga rada našeg Ministarstva koji je bio potrebno izmijeniti i dopuniti sukladno odredbama novog Zakona o općem upravnom postupku a to usklađenje je postupovne naravi. Ovo usklađenje koje se predlaže je usklađenje s temeljnim načelima zakona o općem upravnom postupku a odnosi se na brisanje supsidijarne primjene ZUP-a. Zatim, brisanja odredbe protivnih svrsi ZUP-a i brisanja odredbi koje su već propisane Zakonom o općem upravnom postupku. Nadalje, predlažemo brisanje odnosno zamjenu instituta koje Zakon o općem upravnom postupku više ne poznaje ili ih je modificirao a koji se Zakon o prostornom uređenju i gradnji naslanja. Isto tako Zakon se dopunjuje sa odredbama koje jasnije određuju pravne nejasnoće a odnosi se na propisivanje nadležnosti za rješavanje u 1. i 2. stupnju upotpunjavanje postupka rješenja o izvedenom stanju i ... izvedenog stanja te omogućavanje poništenja nezakonitog rješenja Ministarstva u slučaju pokretanja upravnog spora. Donošenje ovog Zakona nužno je za ispunjavanje mjerila i zatvaranje poglavlja 23. pravosuđe i temeljna prava i na kraju dobili smo ove amandmane Odbora za zakonodavstvo koje su nomotehničke prirode i Odbora za prostorno uređenje i graditeljstvo i te amandmane prihvaćamo. Hvala lijepa.
ParlaMint-XX_2011-05-05-0.u72492	Hvala. Žele li izvjestitelji Odbora uzeti riječ? Da. U ime Odbora za prostorno uređenje i graditeljstvo gospođa zastupnica Marina Matulović-DRopulić. Izvolite.
ParlaMint-XX_2011-05-05-0.u72652	Hvala lijepo kolega zastupniče. Iscrpili smo sve prijave za pojedinačnu raspravu, stoga ja zaključujem ovu točku, a glasovat ćemo kada se za to steknu uvjeti. A vjerujemo da će uvjeta biti sutra u 12,00 jer je za 12,00 sati najavljeno glasovanje. Obradili smo sve ono što su nam odbori i službe za današnju sjednicu pripremili. Znači da smo bili vrijedni, pa ćemo onda i današnju raspravu privesti kraju. A sutrašnju po običaju u 9,30 započeti s točkom 30. To je Izvješće o korištenju pretpristupnih programa pomoći Europske unije, razdoblje od 1. srpnja do 31. prosinca 2010. godine. Hvala vam lijepo na konstruktivnom učešću u raspravama. Zaključujem današnju sjednicu.
ParlaMint-XX_2011-05-05-0.u72653	Prelazimo na Konačni prijedlog Zakona o izmjenama i dopunama Zakona o pravima hrvatskih branitelja iz Domovinskog rata i članova njihovih obitelji, bio je hitni postupak, P.Z. broj 777. Predlagatelj Vlada Republike Hrvatske, rasprava je zaključena. Amandmane je podnio Odbor za zakonodavstvo, koje je tijekom rasprave predstavnik predlagatelja prihvatio amandmane, te o njima ne glasujemo, jer oni postaju sastavni dio konačnog prijedloga zakona, sukladno članku 169. Poslovnika. Dajem na glasovanje Konačni prijedlog Zakona o izmjenama i dopunama Zakona o pravima hrvatskih branitelja iz Domovinskog rata i članova njihovih obitelji. Molim uključimo se i glasujmo. Rezultat? Ovaj konačni prijedlog zakona prihvaćen je jednoglasno sa 95 glasova. … [[Početak nije snimljen.]] i prelazimo na najavljenu točku dnevnog reda – - Izvješće o korištenju pretpristupnih programa pomoći Europske unije za razdoblje od 1. srpnja do 31. prosinca 2010. godine Predlagatelj akta je Vlada Republike Hrvatske, koji dostavlja izvješće sukladno zaključku Hrvatskoga sabora donijetom na … [[Govornik se ne razumije.]] sjednici održanoj 6. listopada 2005. godine. Materijale ste primili poštom. Raspravu su proveli Odbor za financije i državni proračun, Odbor za razvoj i obnovu, Odbor za europske integracije. Izvješća ste primili na sjednici. Želi li predstavnik predlagatelja dodatno obrazložiti prijedlog, izvješće? Gospođa Martina Dalić, ministrica financija. Izvolite.
