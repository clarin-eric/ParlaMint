ParlaMint-CZ_2020-01-22-ps2017-040-02-005-012.u1	12. Vládní návrh zákona, kterým se mění zákon č. 280/2009 Sb., daňový řád, ve znění pozdějších předpisů, a další související zákony /sněmovní tisk 580/ - druhé čtení Projednávání bodu jsme včera zahájili a požádám tedy paní ministryni financí a místopředsedkyni vlády Alenu Schillerovou, aby zaujala místo u stolku zpravodajů, o totéž žádám zpravodajku rozpočtového výboru, paní poslankyni Miloslavu Vostrou. Připomínám, že usnesení rozpočtového výboru byla doručena jako sněmovní tisky 580/1 a 580/2. Budeme pokračovat v přerušené rozpravě, do které jsou přihlášeni poslanci podle pořadí, které vidíte, tzn. pan poslanec Kolářík, Ferjenčík, Kalousek, Martínek, Juránek a Munzar v obecné rozpravě, a další poslanci v rozpravě podrobné. Ještě než dám slovo panu poslanci Koláříkovi, tak požádám sněmovnu o klid. Pan kolega Kolářík, jestli je připraven - je připraven. Dobře. [[Stále velký hluk v sále.]] Pane poslanče, ještě chviličku, protože někteří pravděpodobně budou diskutovat ještě předchozí bod, jak vidím... [[Sněmovna se utišuje.]] Prosím, máte slovo.
ParlaMint-CZ_2020-01-22-ps2017-040-02-005-012.u2	Děkuji za slovo, pane předsedající. Dobrý den, vážené kolegyně a vážení kolegové, já navážu tam, kde jsem včera skončil. Chtěl bych představit svůj pozměňovací návrh k tomuto tisku. Protože se ve svém mandátu zabývám dlužnictvím a celkově problematikou státu a problematikou dluhů, tak bych se chtěl zaměřit na takzvané úroky z prodlení, které máme v České republice při neplnění daňové povinnosti. Ta úprava proběhla za několik let třemi změnami. V podstatě poslední z nich byla taková, že ty úroky, které z prodlení vyplývají, nejsou nijak omezené a zastropované tak, jak to bylo předtím, a v podstatě se ta dlužná částka úročí až do smrti dlužníka. Myslím si, že v dnešní době, kdy je často konzultován negativní vliv předlužených lidí a dluhových pastí nejenom na ekonomiku státu, ale celkové fungování, stát by neměl přispívat a zvyšovat tuto problematiku a ty lidi zatěžovat dalšími a dalšími platbami. Je logické, že je třeba zaplatit nějaký úrok, pokud člověk neplní svou daňovou povinnost, nicméně to úročení až do smrti si myslím, že je zbytečné, a proto bych to rád vrátil do stavu tak, jak to bylo před rokem 2010, to znamená, že ty úroky z prodlení se počítají pouze po dobu 500 dní. Pak je tam ten strop. To by znamenalo, že maximální úrok by byl ve výši zhruba 70 % té dlužné částky, takže vidíte sami, že to je téměř dvojnásobek ve výši toho dluhu. Protože jsem si vědom toho, že Ministerstvo financí asi nebude úplně šťastné z tohoto pozměňovacího návrhu, tak jsem připravil dvě varianty. Jedna varianta je taková, že se dotýká i právnických i fyzických osob, to je taková všeobjímající, řekněme. Druhá varianta je taková, že úrok z prodlení by se počítal maximálně 500 dní pouze u osob fyzických. Takže děkuji za podporu těchto mých návrhů. Já je, avizuji, načtu je potom v podrobné rozpravě a prosím o jejich podporu. Děkuji.
ParlaMint-CZ_2020-01-22-ps2017-040-02-005-012.u38	Děkuji pěkně za slovo. Já se přihlašuji ke třem pozměňovacím návrhům. První je v systému pod číslem 4179. Jde o vypuštění odstavce 5 v § 159 novelizačního bodu 88. Tam jsou podle mého názoru nesystémově zaváděny dvě kategorie námitek, slabší a silnější. Tak to je jeden pozměňovací návrh a reakce na to. Druhým je pozměňovací návrh pod číslem 4180. Za tímto pozměňovacím návrhem se skrývá to, aby daňové přiznání s formálními chybami bylo považováno jako řádně podané. Nakonec se hlásím k pozměňovacímu návrhu pod číslem 4200. To je pozměňovací návrh, který umožní prominutí pokuty za opožděné tvrzení daně. Děkuji za pozornost.
ParlaMint-CZ_2020-01-22-ps2017-040-02-005-012.u39	Děkuji. Hlásí se ještě někdo do podrobné rozpravy? Nehlásí, podrobnou rozpravu končím. Zájem o závěrečná slova? Není ani u paní ministryně, ani u paní zpravodajky. Oběma děkuji. Nezazněl žádný návrh, o kterém bychom měli hlasovat, takže končím druhé čtení tohoto návrhu. Nyní se budeme věnovat bodu číslo
