ParlaMint-CZ_2022-01-28-ps2021-006-08-004-036.u1	36. Návrh Zastupitelstva hlavního města Prahy na vydání zákona, kterým se mění zákon č. 455/1991 Sb., o živnostenském podnikání (živnostenský zákon), ve znění pozdějších předpisů /sněmovní tisk 41/ - prvé čtení Stanovisko vlády bylo doručeno jako sněmovní tisk 41/1. Z pověření zastupitelstva předložený návrh zákona uvede radní hlavního města Prahy Hana Kordová Marvanová, kterou tady mezi námi vítám, a zároveň požádám i zpravodaje Vojtěcha Munzara, aby zaujal místo pro zpravodaje. Poprosím paní radní hlavního města Prahy, paní Hanu Kordovou Marvanovou, kterou tady mezi námi vítám, aby se ujala úvodního slova k tomuto sněmovnímu tisku. Paní radní, máte slovo.
ParlaMint-CZ_2022-01-28-ps2021-006-08-004-036.u2	Dobrý den. Vážená paní předsedající, vážené poslankyně, vážení poslanci, dovolte mi, abych za Zastupitelstvo hlavního města Prahy, a tedy za Prahu jako takovou, předložila stručný návrh novely zákona o živnostenském podnikání.
ParlaMint-CZ_2022-01-28-ps2021-006-08-004-036.u22	Vážená paní předsedkyně, na základě dohody všech předsedů klubů žádám, abychom o tom vyřazení hlasovali nyní. Děkuji.
ParlaMint-CZ_2022-01-28-ps2021-006-08-004-036.u23	Dobře, děkuji. Jsem ráda, že v tomto směru došlo k takto rychlé koordinaci. Proto musím navrhnout vyřazení zbývajících, tedy neprojednaných bodů ze schváleného pořadu 6. schůze Poslanecké sněmovny. Zahajuji hlasování o vyřazení všech těchto bodů a ptám se, kdo je pro? Ať stiskne tlačítko a zvedne ruku. Kdo je proti? V hlasování číslo 108 bylo přihlášeno 138 poslankyň a poslanců a 121 z nich bylo pro, proto jsme vyřadili všechny zbývající body této schůze. Dámy a pánové, tímto jsme vyčerpali schválený program 6. schůze Poslanecké sněmovny. Tuto schůzi končím a připomínám, že příští týden v úterý v 10 hodin zahajujeme mimořádnou schůzi, tudíž se s vámi pro dnešek loučím, přeji vám hezký zbytek dne a víkend.
