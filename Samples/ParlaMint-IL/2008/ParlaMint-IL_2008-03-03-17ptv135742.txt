ParlaMint-IL_2008-03-03-17ptv135742.u0	אני פותח את הישיבה, ואנו נמצאים בנושא: חופש התנועה. היועץ המשפטי, בבקשה.
ParlaMint-IL_2008-03-03-17ptv135742.u1	אני מתנצל מראש על קולי. בדיון הקודם הצגנו את זכויות המשנה הכלולות תחת הכותרת "חופש התנועה", שאחת מהן היא חופש התנועה הפנים-מדינתית ובעצם התנועה בתוך שטח המדינה, השניה היא החופש לצאת מישראל, והשלישית היא זכות הכניסה, הזכות להיכנס לישראל, זכות הכניסה אל הארץ. הדיון עסק בעיקר בחופש התנועה הפנים-מדינתי, כשהנקודה המרכזית היתה האם הזכות הזאת לחופש תנועה בכל רחבי המדינה צריכה להינתן לכל אדם או אולי יש להגביל כך שזה ינתן רק לאדם השוהה כדין בישראל. נשמעו טענות לכאן ולכאן, כאשר הדוגמאות לשוהים שהם שוהים שלא כדין יכולות להיות דוגמאות מגוונות. הביאו דוגמאות של מי שמגיע מהשטחים לישראל, של מי שמגיע כמסתנן דרך גבולות הארץ מגבול מצרים, של מי שמגיע מלכתחילה כשוהה כדין אבל חורג מההיתרים שניתנו לו וממשיך את שהותו שלא כדין וגם של עובדים שהיגרו לישראל והגיעו לכאן כדי לעבוד אבל בשלב מסויים, שוב ניגוד להיתרים, הופכים לשוהים שלא כדין. נדמה לי, שבסופו של דבר, ההכרעה היתה לכיוון מתן הזכות לפחות במישור החוקתי לכל אדם מתוך הנחה שהחקיקה הרגילה - שתגביל, שתחייב, שתסמיך את הרשות להטיל תנאים על שוהים במעמד כזה או אחר מבחינת התנועה שלהם בארץ - תעמוד במבחן פסקת ההגבלה, המבחן החוקתי, ובהתאם היא תיפסל או לא תיפסל. העקרון שלממשלה תהיה הסמכות להגביל את חופש התנועה של מי שהם שוהים שלא כדין זה עקרון שמקובל לחשוב שהוא לא יסתור את החוקה. לגבי הפרטים, היקף הסמכויות והשימוש בהן, אכן הביקורת החוקתית תחול גם על שוהים שלא כדין. זה לגבי המרכיב הזה. נשמעו כאן טענות מצד נציגי הממשלה שאם הזכות החוקתית תהיה לחופש התנועה לכל אדם, זה יערים קשיים ניכרים על רשויות האכיפה, שכן גם אם החוק עצמו לא ייפסל הרי בכל מקרה ומקרה הנטל על המדינה יהיה נטל כבד, ובנוסף לקשיים המעשיים שנתקלים בהם היום באכיפת הדינים הרלוונטיים, דיני הכניסה לישראל, גם דיני העבודה אבל בעיקר דיני הכניסה לישראל, יצטרכו להערים נטל נוסף. מנגד נציגי האגודה לזכויות האזרח ונציגים אחרים, שהשתתפו בדיון, טענו שראוי שהנטל הזה יחול על המדינה ומכל מקום הוא לא ימנע את תפקודה ואת השגת המטרות והוא יחייב אותה לפעול במסגרת יותר מדוייקת ומצומצמת שהממשלה תבחן את עצמה ובית-המשפט יבחן את פעולותיה תוך הגנה ראויה לפי אותה טענה על זכויות האדם, וחופש התנועה צריך להינתן לכל אדם שמגיע לישראל. עד כאן החלק הראשון לגבי התנועה בעניין השאלה למי לתת את חופש התנועה הפנים-מדינתי. המרכיב השני, שנדמה לי שלא הגענו אליו, קשור לניסוח עצמו, ואנו בסעיף 10(א). דיברנו על "כדין": "לכל אדם הנמצא כדין בישראל החופש לנוע ברשות הרבים ברחבי המדינה", וכפי שאתם רואים בנוסח שלפניכם המכון הישראלי לדמוקרטיה הציע לומר "לנוע בארץ כרצונו". מעבר לביטוי "לנוע כרצונו", הביטוי הזה נדרש, האבחנה החשובה היא בין "בישראל" לבין "לנוע בארץ". לאבחנה המילולית הזאת יכולה להיות גם משמעות משפטית. המלה "ארץ"היא ביטוי שיכול להכיל את ארץ-ישראל או חבל גיאוגרפי, בעוד ש"ישראל" היא המדינה. גם כאן ייתכנו שאלות של שטחים, ואולי נדבר על זה. אני חושב שנכון יותר לדבר על "חופש תנועה בתוך המדינה", כלומר בתוך היחידה המדינית המשפטית. "החופש לנוע ברשות הרבים" - בא להדגיש שחופש התנועה חל בשטחים הציבוריים, במקום שבדרך-כלל לאדם מותר לנוע. חופש התנועה החוקתי לא בא ככזה לגבור על חופש הזכות לקניין, ואדם שיש לו זכות כדין במקרקעין ואם אין לו מגבלה אחרת בחוק אז חופש התנועה הוא לא זה שיתיר לכל אדם להיכנס ולצאת מתוך השטח הפרטי.
ParlaMint-IL_2008-03-03-17ptv135742.u230	אם אכן, נעסוק בפרק הזכויות, זה יהיה חופש המצפון, האמונה והדת. עדיין לא סגרנו את סדר-היום.
ParlaMint-IL_2008-03-03-17ptv135742.u231	כדאי לך לבוא. סוף-סוף מגיעים. אני נועל את הישיבה. רבותי, תודה רבה לכם.
