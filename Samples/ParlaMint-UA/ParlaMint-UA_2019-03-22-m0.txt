ParlaMint-UA_2019-03-22-m0.u1	Шановні колеги, прошу заходити в зал, приготуватись до реєстрації. Отже, колеги, займайте робочі місця. Готові до реєстрації? Прошу провести реєстрацію, прошу зареєструватись. [[10:01:46]] Зареєстровано 319 народних депутатів. Ранкове пленарне засідання Верховної Ради України оголошую відкритим. Сьогодні день народження у наших колег. У Ольги Вадимівни Богомолець. Привітаємо Олю з днем народження! У Анатолія Сергійовича Матвієнка. Вітаємо! У Вадима ІвановичаПідберезняка. Вітаємо з днем народження! [[Оплески]] Колеги, я хочу нагадати, що цими днями минає рівно 5 років з дня підписання політичної частини Угоди про асоціацією між Україною та Європейським Союзом. Користуючись присутністю уряду, а у нас присутній уряд і Прем'єр-міністр України, привітаємо наш уряд. Я хочу привітати всіх з цією знаменною подією, бо саме на плечі парламенту і уряду лягає відповідальність за імплементацію положень Угоди про асоціацію. Спільно з урядом ми розробили дорожню карту євроінтеграційних законів, які крок за кроком впроваджуємо. Я впевнений, Україна буде членом Європейського Союзу, а наше завдання - наполегливо працювати. Колеги, хочу вам повідомити також, що сьогодні після "години запитань до Уряду" ми продовжимо розгляд правок. Структура роботи буде така, що ми проведемо "годину запитань", потім – правки, а те, що передбачено Регламентом, буде в повній мірі виконано: півгодини назачитання запитів – 12:30-13:00 і година виступів від депутатів – 13:00-14:00. Тобто всі необхідні і передбачені Регламентом норми будуть виконані. Прошу?
ParlaMint-UA_2019-03-22-m0.u2	Очевидно, так. Очевидно, так. Тобто буде все так, як передбачено Регламентом. Єдине, що ми той час, який в нас є між "годиною Уряду" і 12-ю, використаємо на те, щоб розглянути хоча б якусь частину правок Закону про мову, бо всі ми турбуємось за те, щоб чимшвидше його прийняти на радість усім українцям. Отже, колеги, хочу також повідомити, що є кілька заяв на перерву. Олег Валерійович! Від вчора ще 3 хвилини – Писаренко, потім – 3 хвилини Ляшко, і потім – 3 хвилиниДолженков. Тобто у нас буде аж три виступи, колеги. Три виступи - і ми переходимо до "години запитань до Уряду". І я в такій послідовності і надаю: перший – Валерій Писаренко, будь ласка, до 3 хвилин. Потім – Олег Ляшко, фракція "Батьківщина" і Радикальна, і потім – Долженков. Будь ласка, пане Валерію.
ParlaMint-UA_2019-03-22-m0.u183	щоб все-таки ті землі, які є за межами населеного пункту, щоб вони могли сповна, дійсно, ними користуватися Я дякую всім.
ParlaMint-UA_2019-03-22-m0.u184	Шановні колеги, ми завершили свою роботу у "Різному". І я хочу звернути увагу, що наступних два тижні - це є тиждень роботи народних депутатів з виборцями і тиждень роботи у комітетах, комісіях, фракціях і групах. Пам'ятаємо, що наступного тижня є вибори Президента України. Маємо бути відповідальні у своєму виборі. Усвідомлювати, що від нашого вибору напряму залежить якість нашого з вами життя і збереження держави. І хочу нагадати, що наступне пленарне засідання відбудеться 9 квітня о 10-й годині ранку. А сьогоднішнє ранкове засідання я оголошую закритим.
