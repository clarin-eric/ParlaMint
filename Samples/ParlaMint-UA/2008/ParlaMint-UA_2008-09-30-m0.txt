ParlaMint-UA_2008-09-30-m0.u1	Добрий ранок. Колеги, реєструємося. [[10:02:36]] Зареєструвалося -438 В залі зареєстровано 438 народних депутатів України. Ранкове засідання Верховної Ради України оголошується відкритим. Вчора, шановні колеги, ми провели засідання керівників, тому після виступів керівників фракцій я оголошу порядок денний, який буде вам пропонуватися. Колеги, я пропоную записуватись на виступи. Новини сьогодні навряд чи будуть позитивні так як немає ні одного дня народження у жодного народного депутата, тому позитивних новин немає що вам сказати. Записуємося. Перезаписуємося ще раз, так як одна з фракцій не попала. Повторіть запис. „Блок Литвина” не попав, но вони будуть потім просити слова, навіщо. Треба перезаписатися, прошу перезаписатися. Тепер порядок. „Наша Україна – Народна Самооборона”, Кириленко В’ячеслав Анатолійович.
ParlaMint-UA_2008-09-30-m0.u2	В’ячеслав Кириленко, „Наша Україна – Народна Самооборона”. Шановні колеги, шановні виборці, Верховна Рада починає свій черговий пленарний тиждень. Ми можемо констатувати, що порядок денний на сьогоднішній день знов сформовано без врахування пропозицій Нашої Україна – Народної Самооборони. Він сформований знову двома фракціями: Блок Тимошенко і Партії регіонів, і поки що від цієї для нас і, я думаю, для більшості виборців неприйнятної ситуації ми відійти не можемо. Разом з тим, нас турбує те, що під час уже багатотижневого формування порядку денного цими двома фракціями відбуваються події, які потребують реакції як парламенту, так і уряду. Ми стурбовані тим, що ми не можемо забезпечити вирішення значної частини питань, які впливають на національну безпеку України. З одного боку, колеги із БЮТ закликають нас до створення коаліції в складі трьох, з іншого боку, перше, Прем’єр-міністр Тимошенко відмовляється належним чином профінансувати в бюджеті наступного року потреби Збройних Сил України і таким чином виконати всі ті зобов’язання, які несе уряд по зміцненню національної безпеки. Друге, Прем’єр-міністр Тимошенко відмовляється внести в бюджет наступного року 1,2 млрд. гривень для погашення боргів перед Російською Федерацією за раніше спожитий природний газ з тим, щоб Україна змогла підняти оренду ставку по базуванню кораблів Чорноморського флоту. Цим не виконується ще одне завдання, яким особисто Прем’єр-міністр повинна займатися у частині реалізації національної безпеки. Третє. Уряд не реагує на багаторазові вимоги фракції "Наша Україна – Народна Самооборона” у частині аверсного руху нафти по нафтопроводу „Одеса-Броди”. При цьому нам не надається жодної аргументації, а лише виголошується позиція щодо того, що це неможливо. Це неприйнятно і це прямо б’є по національних інтересах України. Разом з тим, ми не бачимо жодної реакції наших партнерів на неприйнятні дії і рішення окремих органів місцевої влади, які оприлюднені нещодавно. От наприклад, комісія, яка розглядає питання у Тернополі, прийняла рішення, що необхідно проводити позачергові вибори, наприклад, до Тернопільської міськради. Ми розуміємо, що комісія, більшість у складі якої складають „Блок Тимошенко” і Партія регіонів, пропонує провести вибори у Тернополі тільки тому, що Тернопільська міськрада прийняла рішення щодо принципової оцінки щодо розвалу „Блоком Тимошенко” Коаліції демократичних сил і виголосила повну підтримку політиці Президента України. Але, разом з тим, ми не бачимо відповіді на наші пропозиції БЮТу щодо спільної реакції на рішення Верховної Ради Криму і Донецької обласної ради, які практично вимагають визнання з боку України незалежності Південної Осетії і Абхазії. Таким чином, на тлі постійних заклинань про необхідність створення нової коаліції з боку наших колишніх партнерів ми не бачимо жодних дій, які би робили хоча би півкроку назустріч позиції "Нашої України". В зв’язку з цим вчора на засіданні у Голови Верховної Ради і зараз ми пропонуємо прості кроки для стабілізації ситуації. Перше. Повторюємо в сотий раз, нас не цікавить коаліція портфелів, нас цікавить коаліція принципів. В зв’язку з цим ми пропонуємо чотири кроки, які необхідно зробити сьогодні. Перше. Сьогодні три фракції – "Наша Україна", Блок Тимошенко і „Блок Литвина” – повинні разом сформувати порядок денний, не відкидаючи пропозиції "Нашої України", а погоджуючись з ними хоча би в значній частині. Друге. Сьогодні три фракції повинні винести на порядок денний питання про скасування законопроектів, прийнятих у першому читанні: Закон про референдум і Закон про державну службу, оскільки ці два закони прямо б’ють по статусу державної української мови і відкривають дорогу до серйозних негативних подій в середині країни, які будуть відбуватися внаслідок прийняття цих двох законів. По-третє. Сьогодні ми пропонуємо, щоби принаймні дві фракції – "Наша Україна" і Блок Тимошенко – погодили текст спільної заяви щодо українсько-грузинського конфлікту. На нашу думку, колишні партнери із Блоку Тимошенко демонструють дедалі більші розбіжності із нашою позицією по цьому ключовому питанню. Нас це непокоїть і тут необхідно розставити всі крапки над „і”. І четвертий крок. Сьогодні "Наша Україна", Блок Тимошенко і Блок Литвина, якщо дійсно є намір серйозно створювати коаліцію на трьох, повинні виступити із публічною заявою про те, що.
ParlaMint-UA_2008-09-30-m0.u205	Шановні колеги, я хочу звернути вашу увагу на наступне. На сьогоднішній день до сфери управління Національного космічного агентства України відноситься більше ніж 30 підприємств і організацій. Загальна численність працюючих на цих підприємствах і в установах галузі складає біля 36 тисяч чоловік. І тут є такий момент, що НКУ має, крім тих підприємств, які входять безпосередньо до відношення космічної діяльності, ще є некосмічні підприємства, які виробляють, значить, майже 38 відсотків загальної продукції. Вони виробляють комбайни, виробляють трактори, виробляють тролейбуси і так далі. Я пропоную, щоб в результаті того, щоб поліпшився фінансовий стан і ми, я думаю, проголосуємо за виділення цих грошей, щоби від цих невластивих функцій галузь звільнити. І також хочу сказати, що на сьогоднішній день велика проблема є в галузі з приводу того, що середній вік працюючих складає 49 – 52 роки. І крім цього, що є ступінь зносу основних засобів в середньому 62,9 відсотків. Вважаю, що проект цілком задовільний в підтримую пропозицію щодо схвалення проекту закону в першому читанні і в цілому. Дякую.
ParlaMint-UA_2008-09-30-m0.u206	Едуард Іванович, у вас є необхідність заключного слова? Немає. У співдоповідача? Немає. Я ставлю на голосування про прийняття в першому читанні проекту закону номер 3061 про затвердження Загальнодержавної цільової науково-технічної космічної програми України на 2008 – 2012 роки. Прошу голосувати. [[14:10:30]] За-364 Рішення прийнято. Профільний комітет і виступаючі від фракції народні депутати України вносили пропозицію про прийняття програми в цілому. Є заперечення у народних депутатів? Заперечень немає. Я ставлю на голосування про прийняття в цілому проекту закону номер 3061 про затвердження Загальнодержавної цільової науково-технічної космічної програми України на 2008 – 2012 роки. Прошу голосувати. [[14:11:17]] За-365 Рішення прийнято. На цьому у нас час, відведений для ранкового пленарного засідання, завершується. Ранкове пленарне засідання Верховної Ради України оголошую закритим. Завтра продовжуємо роботу о 10-ій годині.
