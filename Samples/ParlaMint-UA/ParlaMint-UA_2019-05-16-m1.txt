ParlaMint-UA_2019-05-16-m1.u1	Колеги, прошу заходити в зал, приготуватись до реєстрації. Отже, хочу нагадати, колеги, що ми після обіду маємо блок питань промислової політики і ратифікацій. Я сподіваюсь на ефективну роботу. Прошу всіх зайти в зал і приготуватись до реєстрації. Отже, прошу зайти в зал. Готові, так? Я прошу взяти участь в реєстрації і зареєструватись. [[16:02:32]] Зареєстровано 357 народних депутатів України. Вечірнє засідання Верховної Ради України оголошую відкритим. Отже, нагадую вам, ми входимо в блок питань промислової політики. В питаннях промислової політики у нас першим стоїть проект Закону про внесення змін до деяких законів України щодо сприяння розвитку космічної діяльності та залучення інвестицій в космічну галузь України (№ 9219). Першим голосуванням я пропоную розглянути його за скороченою процедурою. Прошу проголосувати, прошу підтримати. [[16:03:32]] За-66 66 – дуже мало. Тому входимо в розгляд за повною процедурою, проект Закону 9219. І я запрошую до доповіді автора законопроекту – народного депутата України Тетерука Андрія Анатолійовича. Приготуватись до співдоповіді Галасюка Віктора Валерійовича. Будь ласка, пане Андрій.
ParlaMint-UA_2019-05-16-m1.u2	Шановний пане Голово, шановні колеги народні депутати! До вашої уваги представляю проект Закону 9219 про внесення змін до деяких законів України щодо сприяння розвитку космічної діяльності та залучення інвестицій в космічну галузь України. Чому я прошу зараз всіх народних депутатів, які зараз знаходяться поза межами цього залу, перестати займатись іншими справами і повернутись до безпосереднього виконання своїх посадових обов'язків. Тому що розгляд цього законопроекту дозволить нам, народним депутатам України, звернути увагу на жахливий стан, в якому знаходиться наша космічна галузь. Після того, як розвалився Радянський Союз, ми провели процес декомунізації і позбавлення всього совкового. Є одна галузь, де до сих пір панують "червоні директори", які за старими лекалами приймають і втілюють в життя свої рішення. Наслідком такої роботи було провалено грандіозних проектів, як: "Циклон-4", "Либідь" і всі інші проекти, які принесли збитки в нашій державі не тільки на мільярди державних гривень, які в парламенті виділяли на реалізацію космічних проектів, а й насамперед репутаційні втрати. А саме головне і саме сумне - це те, що ми втрачаємо час. І та монополія, яка зараз існує, не дозволяє якісно працювати над реалізацією космічної програми, яка, до речі, також не затверджена. Півтора року її готували і не встигли подати вчасно. І станом на сьогодні вона очікує свого розгляду і є нікчемною за наповненням і за реалізацією. Що пропонує мій законопроект? Мій законопроект пропонує позбавити нашу космічну галузь монополії на унікальне державне регулювання того, хто має займатись розробками, створенням ракетних носіїв. Що це дозволить? Це дозволить нам молодих, талановитих інженерів, працівників космічної галузі залишити на території України. Вони показують неймовірні результати, виграючи хакатон NASA, наприклад, займаючи перші місця і сходинки. Вони працюють зараз по цьому світові, реалізуючи програми інших держав, але, на жаль, не нашу. Цей законопроект дасть зелене світло тим молодим, талановитим, розумним українцям, які хочуть і можуть працювати саме на території України задля результатів нашої держави. Ми позбавляємо тих регуляторних функцій, які одночасно не обмежують ті взяті на себе зобов'язання нашої держави по освоєнню мирного космосу, що є надзвичайно важливим. І, власне, під час обговорень на Комітеті з питань промислової політики, за що окремо дякую Віктору Галасюку, який ретельно досліджував кожен пункт наших законопроектів, на Комітеті з питань європейської інтеграції, дякую Марії Іоновій, ми також розібрали достеменно кожен пункт, кожну зміну, яку ми пропонуємо, і бачимо, що ніщо нам не заважає сьогодні визначитись в тому, аби підтримати цей запропонований законопроект в першому читанні і разом з усіма народними депутатами доопрацювати його до другого читання, тим самим доклавши частку самого себе, своїх знань задля того, щоб покращений законопроект працював на користь нашої держави, для того щоб в Україні нарешті з'явились свої Ілони Маски і інші ентузіасти від сфери космічних досліджень, які мають Сполучені Штати, Європейський Союз, Польща, Китай і всі країни, які зараз реально можуть називатись космічними державами. Тому що вони мають не тільки ракетоносії, які майже на регулярній основі піднімають надвеликі вантажі на геостаціонарні орбіти, не тільки мають успіхи у розробці супутників, надсучасних супутників за нанотехнологіями, і є провідними країнами в освоєні мирного космосу, але і вони працюють якісно на науку, яка рухає ці країни вперед, на розвиток, і залучають молодь задля того, щоб була преємственість поколінь від старших до наймолодших, за якими майбутнє. Тому я надзвичайно хотів би, щоб в процесі зараз нашого обговорення ми знайшли консенсус, як неодноразово ми робили за час нашої спільної роботи в цьому сесійному залі. Надзвичайно важливо, щоб, незважаючи на те, що є непорозуміння в політичних поглядах, як має розвиватися країна, ми маємо бути одностайними в тому, що ми не можемо закривати очі на абсолютно ганебний стан нашої космічної галузі. Ми кожного дня втрачаємо можливості. Ми кожного дня втрачаємо темп. І ми кожного дня стаємо все слабшими і далі і далі віддаляємось від тих, хто щодня прогресує. І замість того, щоби реалізовувати по-справжньому цікаві космічні проекти, спільні проекти, які б поєднували зусилля всіх наших молодих талановитих інженерів, вчених, програмістів, ми топчемось в пострадянському просторі і користь з цього, на жаль, отримують тільки лічені особи, які продовжують залишатись на своїх посадах і впливають на прийняття рішення як в уряді, так і в парламенті. Мені дуже прикро, що така ситуація не є тривожним дзвінком для кожного з нас. Тому що таким чином ми позбавляємо парламент відповідальності, відповідальності, яку ми з вами брали в 14-му році, обіцяючи вирішувати, розглядати всі важливі питання, які стоять перед нашою державою. Тому цим законопроектом, який я прошу підтримати в першому читанні, я дуже хочу, щоби парламент набрав необхідних 226 голосів. Ще раз звертаюсь, шановні колеги народні депутати, я прошу вас повернутись до сесійної зали, щоби ми не провалили законопроект, який очікують космічні галузі, який буде важливим сигналом того, чи Україна власне залишиться космічною державою, чи стане придатком до. Як би сказати, не використовуючи лайку, але дуже сумне становище очікує нас, якщо ми не будемо звертати увагу і не вирішувати ситуацію в цілому. Звісно, я під час захисту цього законопроекту чув, що ми не змінимо ситуацію кардинально і в цілому. Тут потрібно працювати, на мій погляд, системно змінюючи кожну групу питань, і ми готуємо зараз низку законопроектів. Але для того, щоби вони були можливими для реалізації, ми маємо дати початок розгляду всіх цих важливих комплексних питань, запровадивши саме цей законопроект – 9219. Тому я закликаю всіх народних депутатів зараз повернутись в сесійну залу, знову і знову буду просити, для того, щоби ми проголосували зеленою кнопкою за законопроект, набрали необхідних 226 голосів і могли повернути Україні статус космічної держави. Могли повернути майбутнє і дозволити державне приватне партнерство в питаннях, які дозволять конкурувати нашим заскорузлим державним структурам. Ми дозволимо разом з державними структурами приватним підприємствам не тільки поділяти відповідальність, але насамперед конкурувати в якості, швидкості і наданні послуг по розробках всіх космічних програм, проектів, які будуть цікаві споживачам. Нагадаю, що ми неодноразово під час роботи в залі говорили, що кожен долар інвестицій, які будуть вкладені в космічну галузь, дають зазвичай близько 7 або 8 доларів зворотних коштів і зворотного прибутку. Тому я дуже прошу народних депутатів зараз повернутись до сесійної зали, проголосувати за цей законопроект. І я буду готовий відповісти на всі питання, які у вас виникли, задля того, щоби переконати вас, що цей законопроект має бути нашим спільним досягненням. І нашою спільною боротьбою за те, щоби Україна залишалась космічною державою, а ми мали ті успішні проекти, якими ми будемо пишатись. А не провальні, абсолютно нікчемні результати, які ми маємо станом на сьогодні. Дякую всім за увагу. І я очікую від вас позитивного голосування. Слава Україні!
ParlaMint-UA_2019-05-16-m1.u129	Дякую, шановний пане Андрію. Дозвольте, колеги, оголосити оголошення. До президії надійшли кілька заяв від наших колег, зокрема від народного депутата Парасюка, що не спрацювала його картка під час голосування за закон 8371, якраз що вирішує питання мітингуючих біля Верховної Ради України. І просить рахувати його голос як "за". І також надійшла заява від міжфракційного об'єднання "Парламентський кубок-2019", що цієї неділі відбудеться на підтримку дітей переселенців зі сходу четвертий благодійний футбольний матч "Парламентський кубок-2019" між командами: збірна команда народних депутатів та збірною командою журналістів України. І, власне, наші колеги, які є не тільки народними депутатами України, а ще і футболістами, запрошують всіх на цей кубок.
ParlaMint-UA_2019-05-16-m1.u130	Колеги, у нас був важливий і, головне, результативний день. Ми нарешті зняли цю інтригу з інавгурацією. Ми змогли прийняти Закон про ДБР. Ми змогли, зрештою, зняти політичну напругу з людьми, які стоять біля Верховної Ради України, з чим я всіх, колеги, вітаю. Але, на жаль, ми змушені призупинити нашу роботу до завтра. Тому вечірнє засідання Верховної Ради України я оголошую закритим. І завтра запрошую всіх о 10 годині ранку на продовження нашої не легкої, але такої потрібної для країни роботи. Дякую вам. До завтра.
