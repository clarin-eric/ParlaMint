ParlaMint-UA_2016-05-17-m1.u1	Шановні колеги, час, відведений для перерви, завершений. Я дуже прошу шановних колег народних депутатів заходити в зал і приготуватися до роботи. Поки депутати народні заходять в зал, я хочу повідомити про непорозуміння, яке сталося перед перервою. Наступним у порядку денному стояв не законопроект Альони Шкрум. Альона, прошу уваги! Альона. Був не законопроект Альони Шкрум, він мав бути через кілька. Вона у той час зустрічалася із французьким послом. Але разом з тим, хочу повідомити, що навіть зустріч з послом, навіть зустріч з міжнародними делегаціями не є підставою, щоб не бути в залі пленарних засідань під час прийняття рішень. Я дуже прошу всіх колег народних депутатів, плануючи свої зустрічі, важливі і відповідальні, не призначати їх під час прийняття рішень, тому що в нас стоять закони великої ваги, і наша відповідальність перед громадянами, перед українцями, які нас обирали, полягає у тому, щоб ми були в залі і працювали. І тому закликаю усіх планувати міжнародні зустріч так, щоб вони не попадали в час пленарних засідань. Дякую дуже вам, колеги. Тепер я хотів би з вами порадитись по одному питанню. Але прошу заходити в зал, приготуватися до реєстрації, а потім ми проведемо маленьку нараду з приводу наступного порядку денного. Колеги, ми готові до реєстрації? Прошу заходити в зал, приготуватися до реєстрації. Шановні колеги, прошу зареєструватися. Будь ласка, реєструємося. [[16:05:06]] 328 народних депутатів зареєстровано в залі. 328 – це перемога. Шановні колеги, ми, очевидно, будемо окремо приймати рішення, як нам бути з тим, чи в нас зареєстровані карточки, чи в нас зареєстровані депутати. Я думаю, що лишень письмова реєстрація може бути ознакою того, що депутати є в залі. Бо у нас карточки в залі.
ParlaMint-UA_2016-05-17-m1.u2	Шановні колеги, я просто проведу з того приводу нараду. Я підтримую пропозицію Володі, що для нас письмова реєстрація буде ознакою, бо електронна реєстрація дуже часто є просто профанацією, просто профанацією. Дякую дуже вам, колеги. Вечірнє засідання Верховної Ради України оголошую відкритим. І я хотів би з вами порадитися по наступному питанню. Будь ласка, колеги, увага! Коли я хочу порадитися із залом, я хотів би, щоб зал мене чув. Ми сьогодні включили в порядок денний сесії проект Закону про внесення змін до підпункту 4 пункту 24 розділу VI "Прикінцеві та перехідні положення" Бюджетного кодексу України. Цей закон передбачає перерозподіл залишків коштів місцевих бюджетів населених пунктів, на території яких органи державної влади тимчасово не здійснюють своїх повноважень. Це питання ініціюють наші депутати-мажоритарники з Донецької, Луганської областей, і, наскільки мені відомо, це питання повністю об'єднує зал. Дане питання пройшло комітет. На комітеті воно було одноголосно підтримано усіма членами комітету. Ми його включили до обіду в порядок денний і тому маємо повне право по Регламенту зараз його поставити на розгляд, якщо з того приводу не буде ніяких заперечень в залі. Воно теж відноситься до тих законопроектів, які потребують невідкладного рішення для тих територій, які сьогодні є під окупацією. І тому я хотів би просто навіть неформально порадитись з вами, чи можемо ми його поставити і почати його розгляд? У нас буде обговорення тривати не менше 15-20 хвилин. У нас є шанс, що за той період депутати підійдуть в зал. Тому давайте просто відверто обміняємося думками. "Самопоміч" підтримує цю пропозицію? Обговорення підтримує. "Батьківщина"? Підтримуєте. "Блок Петра Порошенка" підтримує цю пропозицію – "так", поставити. "Народний фронт", підтримуєте поставити? "Відродження", "Воля народу", ви підтримуєте даний законопроект? Підтримуєте. "Опозиційний блок", хто відповідає за це питання? Підтримуєте, так? Це може бути законопроект, який об'єднає весь зал, тому що він. "Радикальна партія"? Законопроект, який передбачає. Позафракційні не заперечують. Шановні колеги, весь зал підтримує, щоб зараз ми могли цей законопроект поставити на розгляд. І тому я оголошую першим нашим питанням розгляд проекту Закону щодо перерозподілу залишків коштів місцевих бюджетів населених пунктів, на території яких органи державної влади тимчасово не здійснюють своїх повноважень. Це є проект Закону 4623. І у мене пропозиція від автора, народного депутата України Єфімова Максима Вікторовича, щоб ми його розглядали за скороченою процедурою. І я прошу колег народних депутатів цю пропозицію взяти до уваги, автора і також комітету. Зараз я поставлю на голосування пропозицію розгляду за скороченою процедурою. Я прошу всіх зайняти робочі місця, підготуватись до голосування. Колеги, будь ласка, заходимо в зал, готуємось до голосування. Отже, хто підтримує пропозицію розгляду проекту Закону про внесення зміни до підпункту 4 пункту 24 розділу VI "Прикінцеві та перехідні положення" Бюджетного кодексу України (номер 4623) розгляду за скороченою процедурою. Хто підтримує дану пропозицію, прошу проголосувати. Колеги, будь ласка, голосуємо за скорочену процедуру. Будь ласка, голосуємо. [[16:10:16]] За-130 130 – "за". Колеги, я поставлю ще раз цю пропозицію. Якщо не буде необхідної кількості голосів, будемо розглядати його за повною процедурою. Я прошу, колеги, тут питання насправді дуже просте. Я сам є прихильником того, щоб ми важливі законопроекти розглядали за повною процедурою, але даний, мені видається, можна було б розглянути і скороченою. Але це виключно політична воля залу. І тому я ще раз поставлю цю пропозицію на голосування. Якщо буде підтримка, розглянемо за скороченою. Не буде підтримки – підемо за повною процедурою. Отже, хто підтримує пропозицію розгляду 4623 за скороченою процедурою, прошу проголосувати. Будь ласка, колеги, голосуємо. [[16:11:22]] За-133 Немає волі парламенту. Йдемо по повній процедурі, і я ставлю. і я прошу до доповіді народного депутата України Єфімова Максима Вікторовича. Будь ласка, прошу доповідати, пане Максим.
ParlaMint-UA_2016-05-17-m1.u112	Шановні колеги, ми хочемо ще раз подякувати ініціаторам виставки "Мама на фронті і в тилу", до якої причетні МФО "Рівні можливості" як ініціатора, а також фото-проект "Якби не війна" і Юля Волкова, і також проект "ООН Жінки" та Міжнародний жіночий фонд. І ми дуже дякуємо всім причетним, тому що це надзвичайно важлива ініціатива. Просимо ще раз усіх, особливо чоловіків-політиків, стати, просто подивитися цю прекрасну експозицію, яка до Дня матері ініціаторами організована в кулуарах Верховної Ради. Дякуємо.
ParlaMint-UA_2016-05-17-m1.u113	Дякую дуже вам, пані Ірино. Шановні колеги, вечірнє засідання Верховної Ради України оголошую закритим. Завтра о 10 годині прошу максимальної мобілізації, щоб ми провели продуктивний робочий день. Дякую за плідну роботу і за активність народних депутатів. Колеги, до побачення, до завтра.
