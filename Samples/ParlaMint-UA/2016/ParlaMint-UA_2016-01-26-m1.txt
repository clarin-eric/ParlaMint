ParlaMint-UA_2016-01-26-m1.u1	Шановні колеги! Прошу заходити в зал і займати робочі місця. Час, відведений для перерви, завершений. Прошу секретаріат Верховної Ради повідомити депутатів про початок роботи і секретаріати фракцій запросити депутатів в зал. Будь ласка. Іванчук Володимирович, прошу підійти до столу президії. Прошу колег депутатів заходити в зал. Шановні колеги, прошу заходити в зал, за хвилину розпочинаємо роботу. Шановні колеги, згідно Регламенту я маю зробити оголошення ті, які надійшли в Президію від секретаріату Верховної Ради України. Але, перш за все, прошу шановних колег зайняти робочі місця і підготуватись до реєстрації. Шановні колеги, прошу зареєструватись. Будь ласка, прошу включити систему реєстрації і прошу провести реєстрацію депутатів. Будь ласка, реєструємося. [[16:09:29]] Зареєстровано 336 народних депутатів. І я вечірнє засідання Верховної Ради України оголошую відкритим. Як я і говорив, перш за все, зачитаю оголошення. Згідно з поданою заявою та відповідно до частини третьої статті 60 Регламенту Верховної Ради України повідомляю про входження народного депутата України Юзькової Тетяни Леонідівни до складу депутатської фракції Радикальної партії Олега Ляшка, привітаємо. [[Оплески]] Заява Голові Верховної Ради України Гройсману Володимиру Борисовичу від народного депутата Деркача. "Повідомляю, що відповідно до частини третьої статті 60 Закону України "Про Регламент Верховної Ради України" повідомляю про вихід зі складу депутатської групи "Воля народу". Андрій Деркач." Наступне. Згідно з поданою заявою та відповідно до частини третьої статті 60 Регламенту Верховної Ради України повідомляю про входження народного депутата України Підберезняка Вадима Івановича до складу депутатської фракції "Народний фронт". Привітаємо Вадима Івановича. [[Оплески]] Прошу уваги, зачитаю оголошення. Відповідно до частини третьої статті 60 Регламенту Верховної Ради України повідомляю, що депутатська фракція партії "Блок Петра Порошенка" на своєму засіданні 11 грудня 2015 року прийняла рішення виключити зі складу фракції народного депутата України Барну Олега Степановича. Наступне. Згідно з поданим зверненням повідомляю про зміну назви міжфракційного депутатського об’єднання "Голос громади". Відтепер це об’єднання має "Всеукраїнський діалог". Заява від народного депутата України, співголови міжфракційного депутатського об’єднання "Всеукраїнський діалог" Сергія Тарути. Отже, всі оголошення, які надійшли в президію Верховної Ради України є оголошеними і ми переходимо до розгляду питань порядку денного. Наступне питання порядку денного – це є законопроект 2168. Хлопці, дівчата, давайте з вами порадимось. Я пропоную розглянути наступний законопроект, а потім голосувати і один, і другий. І там, і там доповідач – Іванчук, а нам тих 5-10 хвилин це той час, коли депутати зможуть підійти в зал. Чи є підтримка, чи є згода? Я виходжу з розумної логіки для того, щоб законопроект міг був прийнятий, а не провалений із-за браку дисципліни. Підтримується, колеги? Підтримується. Отже, наступний законопроект 2168а – проект Закону про внесення змін до Закону України "Про захист економічної конкуренції" (щодо підвищення ефективності системи контролю за економічними концентраціями) це друге читання і я запрошую до доповіді голову Комітету з питань економічної політики Іванчука Андрія Володимировича. Андрій Володимирович, будь ласка.
ParlaMint-UA_2016-01-26-m1.u2	Шановний пане головуючий, шановні народні депутати! Комітет Верховної Ради з питань економічної політики розглянув на своєму засіданні 9 грудня законопроект 2168-а, внесений народним депутатом Пташник до другого читання. Хотів би сказати, що до законопроекту надійшла 21 поправка суб’єктів законодавчої ініціативи, практично всі враховані частково або по суті. На ваш розгляд пропонується даний законопроект, табличка вам роздана у правій частині редакція запропонована комітетом. Хотілося б сказати, що в даному законопроекті збільшуються порогові показники, за якими необхідно одержувати дозвіл Антимонопольного комітету. І також вноситься нова така новела, що стосується. запроваджуються більш гнучкі, швидкі і спрощені процедури отримання попереднього дозволу. Законопроектом також передбачається підвищення в середньому в 5 разів розміру оплати за подання заяв за надання дозволу на концентрацію та узгоджені дії. Це має на меті компенсувати витрати, пов’язані з розглядом поданих заяв, які не змінювалися з 2002 року. Головне науково. Головне юридичне управління завізувало даний законопроект з одною такою, я вважаю, суттєвою поправкою. Юридичне управління наполягає на тому, щоб в законопроекті був термін "бенефіціарний власник". Врахувати треба його буде в остаточній редакції даного законопроекту в розумінні Закону з запобігання протидії корупції, абсолютно правильно. Дякую, пані Вікторія. І тому комітет прийняв рішення рекомендувати парламенту прийняти даний законопроект у другому читанні та в цілому.
ParlaMint-UA_2016-01-26-m1.u73	безкоштовної загальної середньої освіти. Значить, для видруку нам потрібно додатково 235 мільйонів гривень. І ці 235 мільйонів гривень є в резерві освітньої субвенції. Ми про це спілкувалися з Міністерством фінансів. Нам необхідно вирішити це питання зараз, на початку року, щоб вчасно були оголошені тендери і наші діти були забезпечені підручниками. Дякую за увагу. Дуже прошу всіх підтримати цей закон, надзвичайно важливий, за основу і в цілому з моїми поправками.
ParlaMint-UA_2016-01-26-m1.u74	Дякую. Шановні колеги, я прошу зайти в зал. Я прошу всіх зайти в зал, хто щойно вийшов. Сьомий. Женя Дейдей, поверніться в зал. Шановні колеги, прошу повернутися в зал. Ми можемо його приймати без обговорення, без дискусії? Колеги, я прошу зайти в зал. Я ставлю сигнальне голосування по законопроекту 1857. Він важливий, щоб ми його прийняли вчасно, щоб для дітей могли видрукувати підручники. Я прошу підтримати сигнальне голосування, 1857. Колеги, голосуємо! 1857, сигнальне голосування. [[17:58:48]] За-232 Дуже добре. Колеги, пане Ігор, я даю слово весь час, коли маємо змогу. Ми, як зараз затягнемо обговорення, ми не проголосуємо важливе обговорення. В мене просто є прохання до вас, в мене є прохання до вас просто підтримати. Ми в інший раз будемо обговорювати безконечно законопроекти, зараз треба працювати і приймати рішення. Правильно? Я ставлю на голосування проект Закону про внесення змін до деяких законодавчих актів України щодо безоплатного забезпечення підручниками учнів загальноосвітніх навчальних закладів та педагогічних працівників (номер 1857) з тими поправками, які голова комітету Лілія Гриневич озвучила з трибуни Верховної Ради під стенограму. Шановні колеги, не виходіть з залу, а повертайтеся в зал, будь ласка. Я ставлю на голосування за основу і в цілому, прошу підтримати, прошу проголосувати. Голосуємо, колеги, будь ласка, "за". [[18:00:00]] За-235 Рішення прийняте. Вітаю голову комітету і дякую за наполегливість, вітаю всіх авторів закону. Дякую за роботу не просту, але успішну сьогоднішню роботу. Час, передбачений Регламентом для нашої роботи, вичерпаний. Завтра ми збираємося о 10 ранку тут, прошу всіх прийти дисципліновано без запізнень. І на цьому вечірнє засідання Верховної Ради України оголошую закритим.
