ParlaMint-UA_2016-04-21-m0.u1	Шановні колеги депутати, доброго ранку! Прошу заходити в зал, займати робочі місця і приготуватися до реєстрації. Доброго ранку. Готові до реєстрації? Прошу зареєструватися. [[10:04:23]] Зареєструвалося в залі 334 депутати. І ранкове пленарне засідання Верховної Ради України оголошую відкритим. Шановні колеги, (увага!) вчора сталася історична подія: Європейська Комісія запропонувала Європарламенту і Раді Європейського Союзу скасувати візи для громадян України. Це велике досягнення в першу чергу тих мільйонів українців, які два роки тому вийшли на український майдан з гаслами: "Україна – це Європа". І це велика заслуга наших героїв, які сьогодні в окопах під Широкіно, Авдіївкою, Пісками, Щастям, по всьому східному фронту зі зброєю в руках захищають українську державу і наш європейський вибір. Хочу відзначити, що саме український парламент ухвалив усі закони, необхідні для отримання безвізового режиму. Я мав честь очолювати робочу групу по прийнятті законів по лібералізації безвізового режиму. І я хочу сказати, що всі закони, всі виклики, які стояли перед нами, парламент пройшов гідно і відповідально. Це і старт антикорупційної прокуратури, запровадження електронного декларування, удосконалення процедури арешту майна та інституту спеціальної конфіскації, початок діяльності Національного агентства України з питань розшуку та управління активами, Національне антикорупційне бюро. Наголошую, усі ці закони були прийняті в цьому залі і цими нашими депутатами. Це закони, які не спромоглась ухвалити жодна попередня Верховна Рада, жодна попередня влада. І, шановні колеги, я вітаю вас з тим важливим для нашої держави рішенням. Вітаю, колеги, нас. А також я хочу привітати сьогодні нашого іменинника народного депутата України Валерія Васильовича Пацкана. Привітаємо нашого колегу, нашого товариша, друга. [[Оплески]] І сьогоднішній робочий день ми починаємо з важливої місії складення присяги народними депутатами України. В наш дружній колектив долучаються нові колеги. І, шановні народні депутати, хотів би вам повідомити, що 20 квітня 2016 року Центральна виборча комісія зареєструвала народних депутатів України, обраних на позачергових виборах народних депутатів України 26 жовтня 2014 року в загальнодержавному багатомандатному виборчому окрузі Карпунцова Валерія Віталійовича, Велікіна Олега Марковича та Саврасова Максима Віталійовича, включених до виборчого списку партії "Блок Петра Порошенка", а також Єдакова Ярослава Юрійовича та Мепарішвілі Хвичу Нодаровича, включених до виборчого списку політичної партії "Народний фронт". Відповідно до статті 79 Конституції України, перед вступом на посаду народні депутати України складають присягу перед Верховною Радою України. Для складання присяги на трибуну запрошується народний депутат України Карпунцов Валерій Віталійович, будь ласка.
ParlaMint-UA_2016-04-21-m0.u2	Присягаю на вірність Україні, зобов'язуюся усіма своїми діями боронити суверенітет і незалежність України, дбати про блага вітчизни і добробут українського народу. Присягаю додержуватися Конституції України та законів України, виконувати свої обов'язки в інтересах усіх співвітчизників. Слава Україні!
ParlaMint-UA_2016-04-21-m0.u250	Шановні колеги, як і шановні наші партнери, ми також дуже хвилюємося про те, щоб ціна на газ була найнижчою для українських громадян. Лише ми не погоджуємося з тим, що ми можемо маніпулювати цифрами. І тому ми дуже сильно підтримуємо законопроект пані Альони Бабак 3617. Тому що саме створення ринкових передумов для встановлення цін на газ є єдиною можливістю забезпечити українців дешевим газом, це прозора конкуренція, коли всі мають можливість безперешкодно прийняти участь на ринку газу. Сьогодні я вас можу поінформувати, що за останній рік не було іншого питання, по якому до нас зверталися в комітет більше, ніж по цьому злополучному страховому запасу. Ми численну кількість разів зверталися до уряду, просили, щоб вони своїми постановами врегулювали це питання. Але вони цього не зробили. Тому депутати змушені були подати цей законопроект - і фактично підмінити уряд. Дуже прошу всіх сьогодні підтримати цю ініціативу. Дякую.
ParlaMint-UA_2016-04-21-m0.u251	Шановні колеги, є підтримка всіх фракцій. Важливо, щоб всі були на своїх робочих місцях. Я дуже прошу народних депутатів зайняти робочі місця і зайти в зал, хто не є в залі. Я, шановні колеги, ставлю на голосування цей, справді надзвичайно важливий закон, і лишень за основу. Проект Закону про внесення змін до Закону України "Про ринок природного газу" (щодо страхового запасу природного газу) (3617) за основу. Хто підтримує дану пропозицію, прошу проголосувати. [[14:08:33]] За-227 227 – "за". Рішення прийняте. Є в цілому підтримка? Хто підтримує пропозицію 3617 в цілому, прошу проголосувати. Хто підтримує в цілому, прошу проголосувати. Будь ласка, голосуємо. [[14:09:04]] За-215 Немає. Я пропоную: скорочена процедура до другого читання. Хто підтримує розгляд за скороченою процедурою до другого читання, прошу проголосувати. Так, немає сенсу, справді, немає сенсу. Шановні колеги, ми провели продуктивний, важливий день: підтримали охорону здоров'я, наскільки могли. Я дякую і вам, і голові комітету за продуктивну роботу. Згідно Регламенту я оголошую перерву в роботі Верховної Ради до 16.00. І ранкове засідання Верховної Ради України я оголошую закритим. Дякую.
