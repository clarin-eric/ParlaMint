ParlaMint-BE_2020-06-17-55-commissie-ic210x.u1	Mijnheer de minister, volgens recente berichten loopt de bouw van de nieuwe multipurpose schepen of M-fregatten voor de Nederlandse en Belgische marine opnieuw vertraging op. Het is momenteel onduidelijk wanneer de schepen effectief in het water zullen liggen. Het zou gaan over tijdrovende en complexe afwegingen over specificaties, offertes en de gewenste termijn van inzetbaarheid. U weet dat in een wereld met toenemende instabiliteit en een veranderende geopolitieke situatie een performante defensie van uitermate groot belang is, vandaar mijn vragen. Kunt u meer duiding geven bij de situatie, alsook een stand van zaken in het hele dossier? Waar ligt momenteel het probleem volgens uw gegevens? Wat is de verwachte levensduur van de fregatten waarover Defensie momenteel nog beschikt? Welke gevolgen zal de huidige vertraging hebben voor de kosten ter zake? Ik denk aan de onderhoudskosten en eventuele andere kosten. Initieel werd er vooropgesteld om de schepen inzetbaar te hebben tegen 2024. Welke termijn wordt er momenteel vooropgesteld?
ParlaMint-BE_2020-06-17-55-commissie-ic210x.u2	Mijnheer de voorzitter, ik sluit mij aan bij de reeds gestelde vragen en zal niet alles nodeloos herhalen. Het is een goede zaak als landen samenwerken, zeker als wij dat doen, zoals in dit geval, samen met Nederland op het vlak van Defensie. Het probleem is wel dat onze Nederlandse collega's verantwoordelijk zijn voor die aankoop. Ik ben benieuwd naar de leveringstermijn. Wanneer zullen de fregatten effectief op zee liggen? Zijn er al contacten geweest met de Nederlandse collega's? Wat hebben die opgeleverd? Zullen alle nodige wapensystemen zoals voorzien aangekocht en geïnstalleerd worden, vermits er problemen zijn met een aantal bestellingen?
ParlaMint-BE_2020-06-17-55-commissie-ic210x.u89	Je vous remercie pour vos réponses, je n'ai pas d'autre remarque.
ParlaMint-BE_2020-06-17-55-commissie-ic210x.u90	Tot slot wil ik nog meegeven dat vraag nr. 55006804C van de heer Verduyckt, nr. 55006824C van de heer Bayet en vraag nr. 55006978C van mevrouw Jadin worden omgezet in schriftelijke vragen. De volgende vergadering beginnen we met de samengevoegde vragen nrs. 55006961C, 55007156C, 55007209C en 55007235C van de heer Steven Creyelman, mevrouw Julie Chanson, de heer Sammy Mahdi en mevrouw Julie Chanson.
