ParlaMint-BA_2022-06-30-0.u3743	Dame i gospodo delegati, uvaženi gosti srdačno vas pozdravljam i otvaram 12. hitnu sjednicu Doma naroda Parlamentarne skupštine BiH. [[INTONIRANJE HIMNE]] Na sjednicu su pozvani naši redovni gosti predsjedavajući i članovi Predsjedništva BiH, predsjedavajući i članovi Savjeta ministara BiH, te predstavnici međunarodnih organizacija u BiH koji redovno prate rad ovoga Doma. Sjednicu, sjednici prisustvuje 11 delegata – 4 iz reda bošnjačkog, 4 iz reda hrvatskog naroda i 3 iz reda srpskog naroda. Želim da kažem da su gospodin Dragan Čović, Munib Jusufović, Dušanka Majkić i Sredoje Nović iz opravdanih razloga danas odsutni s ovog zasjedanja i mogu da konstatujem da imamo krvorum za punovažno i punopravno odlučivanje. Za 12. hitnu sjednicu predlažem sledeći Dnevni red 1. Usvajanje Zapisnika sa 11. hitne sjednice Doma naroda Parlamentarne skupštine Bosne i Hercegovine; 2. Prijedlog zakona o Budžetu institucija Bosne i Hercegovine i međunarodnih obaveza Bosne i Hercegovine za 2022. godinu (prvo čitanje), dostavljen od Predstavničkog doma Parlamentarne skupštine BiH, broj: 01,02-02-1-911/22 od 28.06.2022. godine. Ovo je usaglašeni, izmjenjeni i dopunjeni dnevni red Kolegijuma Doma naroda koji ste dobili. Otvaram raspravu vezano za dnevni red. Da li se neko javlja za riječ? Gospodin Bećirović, izvolite.
ParlaMint-BA_2022-06-30-0.u3744	Dame i gospodo cjelokupna bosanskohercegovačka javnost je svjedok sramnog prijedloga koji je upućen u Parlamentarnu skupštinu BiH i kojim je predviđeno povećanje plata najviših državnih funkcionera, članova Predsjedništva, poslanika, delegata, ministara u Vijeću ministara BiH. Smatram da je to neviđeni čin drskosti, bahatosti i bezosjećajnosti. Prije pola sata sam glasao na Komisiji za finansije i budžet protiv takvog Prijedloga budžeta i danas želim pozvati sve kolege u Domu naroda da ili zaustavimo ili za početak da ublažimo ovakav jedan skandalozan prijedlog. Možemo ga zaustaviti ozbiljnim sistemskim mjerama i pristupom ili 2 eventualno ublažiti nekim sadaka pristupom da dajemo po 500 maraka, narodnog novca, u humanitarne svrhe. Predlažem da izaberemo ozbiljan i sistemski pristup, a to znači da zaustavimo, a imamo te mehanizme, ovo sramotno povećanje plata državnim funkcionerima. Zato predlažem danas da kao prethodno pitanje prije prelaska na Budžet uvrstimo novu tačku dnevnog reda koja bi se odnosila na ovo o čemu sam govorio, dakle, u okviru ove tačke bi razmotrili ovo nemoralno povećanje primanja izabranim zvaničnicima na državnom nivou i donijeli konkretne zaključke. Imam, dakle, i konkretne zaključke tim povodom, sve to dostavljam u pisanoj formi i predlažem da to kao prethodno pitanje raspravimo, donesemo konkretne zaključke kojim ćemo obavezati Vijeće ministara BiH da ispravi ovakav jedan prijedlog koji je došao od strane vladajućih stranaka ovdje u Parlamentarnu skupštinu BiH. Taj prijedlog, dakle, nisu donijele rode, to je prijedlog koji je došao od ministara iz SNSD-a, iz SDA, iz HDZ-a i mi o tome treba danas da govorimo i da pokušamo ispraviti tu nepravdu.
ParlaMint-BA_2022-06-30-0.u3837	Ja želim samo da ponovim da sam na početku sjednice vrlo jasno predlagao izlaz iz ove novonastale situacije, tačnu formulaciju tačke dnevnog reda i prijedlog zaključaka i to je danas odbijeno, nije dakle bilo većina da se raspravlja. U prvom čitanju sam ponovo predložio konkretne zaključke kako da prevaziđemo ovu situaciju, opet ni to nije prihvaćeno. Naprosto moramo konstatirati da je Vijeće ministara BiH jednoglasno napravilo grešku koju očigledno ovdje nije moguće danas ispraviti.
ParlaMint-BA_2022-06-30-0.u3838	Zahvaljujem kolegi Bećiroviću. Zaključujem raspravu, nema više prijavljenih. Idemo se izjasniti, glasamo o Prijedlogu zakona o Budžetu institucija BiH i međunarodnih obaveza BiH za 2022. godinu u drugom čitanju. Pripremite. Prisutno 11 – za 8, protiv 2, uzdržan 1. Dakle, imamo opštu, imamo entitetsku većinu i konstatujem da smo usvojili Zakon o Budžetu institucija BiH i međunarodnih obaveza BiH za 2022. godinu. 27 Poštovane dame i gospodo konstatujem da smo završili 12. hitnu sjednicu Doma naroda. Zaključujem sjednicu, a o narednom zasjedanju bit ćete na vrijeme obaviješteni. Hvala lijepo. Sjednica završena u 13:58 sati.
