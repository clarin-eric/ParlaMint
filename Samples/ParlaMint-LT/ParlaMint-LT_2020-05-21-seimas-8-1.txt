ParlaMint-LT_2020-05-21-seimas-8-1.u1867	Gerbiami kolegos, pradedame 2020 m. gegužės 21 d. vakarinį posėdį. [[Gongas]]Registruojamės. Užsiregistravo 55 Seimo nariai. Šiandieną popietinėje darbotvarkėje opozicinių - Tėvynės sąjungos-Lietuvos krikščionių demokratų ir Lietuvos socialdemokratų partijos - frakcijų darbotvarkė.
ParlaMint-LT_2020-05-21-seimas-8-1.u1868	Pirmasis popietinės darbotvarkės klausimas - diskusija "Kokias švietimo problemas atvėrė pandemijos krizė?" Tam skirta viena valanda - nuo 14 valandos iki 15 valandos. Taigi dėkoju atvykusiems pranešėjams. Pirmiausia į tribūną kviečiu pranešėją - profesorę, habilituotą daktarę V. Targamadzę, Vilniaus universiteto Ugdymo mokslų instituto atstovę.
ParlaMint-LT_2020-05-21-seimas-8-1.u2210	Gerbiami Lietuvos senjorai, privalome viešai pasakyti ir nuraminti jus dėl iš opozicijos kai kurių konservatorių paskleisto melo. Opozicija išplatino, kad Vyriausybė neva uždraudė senjorams, vyresniems nei 60 metų, lankytis parduotuvėse, restoranuose, kirpyklose ir panašiai. Po jūsų paviešinto melo atsirado darbdavių, kurie nepatikliai pradėjo žiūrėti į vyresnio amžiaus žmones. Sunku suvokti, ką padarėte jiems, mūsų tėvams, kurie ne tik mus augino, bet ir kovojo už laisvę. Jūsų žiaurus žaidimas "Apgauk ir laimėk" pasėjo baimę tarp lietuvių. Kai kurie senjorai baiminasi išeiti apsipirkti. Deja, atsirado tokių, kurie bijo. Tai nusikaltimas valstybei, Lietuvos gyventojams. Jūs pamynėte demokratijos vertybių principus, melu aukodami senjorų gyvybes, sveikatą, egoistiškai siekdami savo tikslų. Trejus su puse metų patyčios, šmeižtas, melas, šantažai, kuriamos istorijos - negi tik toks jūsų kelias atstovauti Lietuvos žmonėms? Sunku protu suvokti, kai yra įtraukiami net mūsų tėvai į melo liūną. Gerbiami senjorai, Vyriausybė niekada nebuvo jums uždraudusi lankytis įvairiose įstaigose, parduotuvėse ir panašiai. Vyriausybė tik rekomendavo, rekomenduoja įvertinti kiekvienam save, apsaugodama jūsų sveikatą. Tai kiekvieno žmogaus laisvas apsisprendimas. Galima nemylėti, nekęsti, bet ne aukojant senjorų sveikatą ar net gyvybę. Gerbiami Lietuvos žmonės, senjorai, būkite budrūs, saugūs, sveiki. Bus dar visko, nepasiduokite melui. O opozicijai aš linkiu taikos.
ParlaMint-LT_2020-05-21-seimas-8-1.u2211	Gerbiami kolegos, registruojamės. Užsiregistravo 49 Seimo nariai. Šios dienos popietinį posėdį baigėme. [[Gongas]]
