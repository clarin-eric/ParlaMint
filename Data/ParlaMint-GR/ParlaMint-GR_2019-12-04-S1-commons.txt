ParlaMint-GR_2019-12-04-S1-commons.u1	Κυρίες και κύριοι συνάδελφοι, αρχίζει η συνεδρίαση. [[Σημείωση: Ο παρακάτω πίνακας περιεχομένων δεν αποτελεί το τελικό κείμενο, διότι εκκρεμούν ορθογραφικές και συντακτικές διορθώσεις]] Κατ' αρχάς επιτρέψτε μου να ανακοινώσω το δελτίο των επικαίρων ερωτήσεων της Πέμπτης 5 Δεκεμβρίου 2019. Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρα 130 παράγραφοι 2 και 3 και 132 παράγραφος 2 του Κανονισμού της Βουλής) 1. Η με αριθμό 276/2-12-2019 επίκαιρη ερώτηση της Βουλευτού Καρδίτσας της Νέας Δημοκρατίας κ. Ασημίνας Σκόνδρα προς τον Υπουργό Εργασίας και Κοινωνικών Υποθέσεων, με θέμα: «Σοβαρή δυσλειτουργία λόγω υποστελέχωσης των υπηρεσιών του ΕΦΚΑ αγροτών Θεσσαλίας». 2. Η με αριθμό 270/2-12-2019 επίκαιρη ερώτηση του Βουλευτή Πρέβεζας του Συνασπισμού Ριζοσπαστικής Αριστεράς κ. Κωνσταντίνου Μπάρκα προς τον Υπουργό Εργασίας και Κοινωνικών Υποθέσεων, με θέμα: «Παράταση των Κοινωφελών Προγραμμάτων». 3. Η με αριθμό 265/27-11-2019 επίκαιρη ερώτηση του Βουλευτή Επικρατείας του Κινήματος Αλλαγής κ. Γεωργίου Καμίνη προς τον Υπουργό Εσωτερικών, με θέμα: «Στελέχωση δημοσίων οργανισμών με αξιοκρατικά κριτήρια». 4. Η με αριθμό 283/3-12-2019 επίκαιρη ερώτηση του Βουλευτή Ηρακλείου του Κομμουνιστικού Κόμματος Ελλάδας κ. Μανώλη Συντυχάκη προς τον Υπουργό Εσωτερικών, με θέμα: «Άμεση αποκατάσταση των ζημιών που προκλήθηκαν από τις καταστροφικές πλημμύρες στο Νομό Χανίων, στήριξη και αποζημίωση των πληγέντων». Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρα 130 παράγραφοι 2 και 3 και 132 παράγραφος 2 του Κανονισμού της Βουλής) 1. Η με αριθμό 271/2-12-2019 επίκαιρη ερώτηση του Βουλευτή Εύβοιας του Συνασπισμού Ριζοσπαστικής Αριστεράς κ. Ευάγγελου Αποστόλου προς τον Υπουργό Εργασίας και Κοινωνικών Υποθέσεων, με θέμα: «Παράταση της απασχόλησης μέσω των προγραμμάτων κοινωφελούς χαρακτήρα στην προστασία των δασικών οικοσυστημάτων της χώρας». 2. Η με αριθμό 266/28-11-2019 επίκαιρη ερώτηση του Βουλευτή Βοιωτίας του Κινήματος Αλλαγής κ. Γεωργίου Μουλκιώτη προς τον Υπουργό Εργασίας και Κοινωνικών Υποθέσεων, με θέμα: «Υπάρχει τελικά τιτλοποίηση και πώληση ληξιπρόθεσμων οφειλών του Κέντρου Είσπραξης Ασφαλιστικών Οφειλών (ΚΕΑΟ);». 3. Η με αριθμό 284/3-12-2019 επίκαιρη ερώτηση της Βουλευτού Β΄ Πειραιά του Κομμουνιστικού Κόμματος Ελλάδας κ. Διαμάντως Μανωλάκου προς τον Υπουργό Εργασίας και Κοινωνικών Υποθέσεων, με θέμα: «Τους εργαζόμενους στο πρόγραμμα κοινωφελούς εργασίας στη δασοπροστασία». 4. Η με αριθμό 273/2-12-2019 επίκαιρη ερώτηση του Βουλευτή Λάρισας του Συνασπισμού Ριζοσπαστικής Αριστεράς κ. Βασιλείου Κόκκαλη προς τον Υπουργό Αγροτικής Ανάπτυξης και Τροφίμων, με θέμα: « Δημόσια Αγροτική Γη: Τεράστιες οι δυνατότητες για τη στήριξη των νέων αγροτών και των επαγγελματιών αγροτών, αλλά το Υπουργείο Αγροτικής Ανάπτυξης και Τροφίμων (ΥΠΑΑΤ) κωφεύει». 5. Η με αριθμό 267/28-11-2019 επίκαιρη ερώτηση του Βουλευτή Βοιωτίας του Κινήματος Αλλαγής κ. Γεωργίου Μουλκιώτη προς τον Υπουργό Εργασίας και Κοινωνικών Υποθέσεων, με θέμα: «Στον αέρα οι εργαζόμενοι στο πρόγραμμα κοινωφελούς χαρακτήρα για την αντιπυρική προστασία των δασικών οικοσυστημάτων της χώρας». Κυρίες και κύριοι συνάδελφοι, εισερχόμαστε στην ημερήσια διάταξη της ΝΟΜΟΘΕΤΙΚΗΣ ΕΡΓΑΣΙΑΣ Μόνη συζήτηση και ψήφιση επί της αρχής των άρθρων και του συνόλου του σχεδίου νόμου του Υπουργείου Εργασίας και Κοινωνικών Υποθέσεων: «Κύρωση της Συμφωνίας μεταξύ της Ελληνικής Δημοκρατίας και της Δημοκρατίας της Σερβίας στον Τομέα της Κοινωνικής Ασφάλισης και του Διοικητικού Κανονισμού Εφαρμογής της». Το νομοσχέδιο ψηφίστηκε στη Διαρκή Επιτροπή κατά πλειοψηφία. Εισάγεται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν τον λόγο όσοι έχουν αντίρρηση επί της κυρώσεως αυτής της συμφωνίας. Συμφωνεί το Σώμα;
ParlaMint-GR_2019-12-04-S1-commons.u2	Το Σώμα συνεφώνησε. Υπέρ έχει ψηφίσει η Νέα Δημοκρατία, ο ΣΥΡΙΖΑ και το Κίνημα Αλλαγής. Επιφύλαξη είχε το Κομμουνιστικό Κόμμα Ελλάδας. Κύριε Κατσώτη, έχετε τον λόγο για πέντε λεπτά.
ParlaMint-GR_2019-12-04-S1-commons.u51	Συνεπώς η Βουλή ενέκρινε τη ζητηθείσα άδεια. Κύριοι συνάδελφοι, δέχεστε στο σημείο αυτό να λύσουμε τη συνεδρίαση;
ParlaMint-GR_2019-12-04-S1-commons.u52	Με τη συναίνεση του Σώματος και ώρα 10.13΄ λύεται η συνεδρίαση για αύριο, ημέρα Πέμπτη 5 Δεκεμβρίου 2019 και ώρα 9.00΄, με αντικείμενο εργασιών του Σώματος: α) κοινοβουλευτικό έλεγχο, συζήτηση επικαίρων ερωτήσεων και β) νομοθετική εργασία, μόνη συζήτηση και ψήφιση επί της αρχής, των άρθρων και του συνόλου του σχεδίου νόμου του Υπουργείου Οικονομικών: «Φορολογική μεταρρύθμιση με αναπτυξιακή διάσταση για την Ελλάδα του αύριο».
