ParlaMint-GR_2015-02-06-S1-commons.u1	Κυρίες και κύριοι συνάδελφοι, αρχίζει η συνεδρίαση. [[ΕΠΙΚΥΡΩΣΗ ΠΡΑΚΤΙΚΩΝ: Σύμφωνα με την από 5-2-2015 εξουσιοδότηση του Σώματος επικυρώθηκαν με ευθύνη του Προεδρείου τα Πρακτικά της Α΄ συνεδριάσεώς του, της Πέμπτης 5 Φεβρουαρίου 2015, σε ό,τι αφορά την ορκωμοσία των Βουλευτών της ΙΣΤ΄ Περιόδου Προεδρευομένης Κοινοβουλευτικής Δημοκρατίας]] Πριν εισέλθουμε στην ειδική ημερήσια διάταξη θα προβούμε στην ορκωμοσία των συναδέλφων κυρίων Ιωάννη Βαρουφάκη και Ευκλείδη Τσακαλώτου, οι οποίοι ανακηρύχθηκαν Βουλευτές στις εκλογές της 25ης Ιανουαρίου του 2015. Καλούνται οι συνάδελφοι κύριοι Ιωάννης Βαρουφάκης και Ευκλείδης Τσακαλώτος να προσέλθουν και να δώσουν τον νενομισμένο όρκο. [[Στο σημείο αυτό προσέρχονται οι Βουλευτές κύριοι Ιωάννης Βαρουφάκης και Ευκλείδης Τσακαλώτος και δίνουν τον παρακάτω όρκο:]] «Διαβεβαιώνω στην τιμή και τη συνείδησή μου ότι θα είμαι πιστός στην Πατρίδα και το δημοκρατικό πολίτευμα, θα υπακούω στο Σύνταγμα και τους νόμους και θα εκπληρώνω ευσυνείδητα τα καθήκοντά μου».)
ParlaMint-GR_2015-02-06-S1-commons.u2	Άξιοι, άξιοι!
ParlaMint-GR_2015-02-06-S1-commons.u8	Το Σώμα παρέσχε τη ζητηθείσα εξουσιοδότηση. Κυρίες και κύριοι συνάδελφοι, σας ενημερώνω ότι σήμερα στις 18.30΄ θα συνεδριάσει ξανά η Ολομέλεια, προκειμένου να διεξαχθεί η εκλογή των Αντιπροέδρων, των Κοσμητόρων και των Γραμματέων του Σώματος. Κυρίες και κύριοι συνάδελφοι, δέχεστε στο σημείο αυτό να λύσουμε τη συνεδρίαση;
ParlaMint-GR_2015-02-06-S1-commons.u9	Με τη συναίνεση του Σώματος και ώρα 12.45΄ λύεται η συνεδρίαση για σήμερα Παρασκευή 6 Φεβρουαρίου 2015 και ώρα 18.30΄, με αντικείμενο εργασιών του Σώματος: εκλογή Αντιπροέδρων, Κοσμητόρων και Γραμματέων του Σώματος, σύμφωνα με την ειδική ημερήσια διάταξη που θα διανεμηθεί.
