ParlaMint-GR_2022-01-12-S1-commons.u1	Κυρίες και κύριοι συνάδελφοι, αρχίζει η συνεδρίαση. Είναι η πρώτη συνεδρίαση του νέου έτους. Να έχουμε μια καλή χρονιά, εκ μέρους συνολικά του Προεδρείου και του Προέδρου. Εύχομαι προσωπική και οικογενειακή υγεία και ευτυχία σε όλους τους συναδέλφους και τις συναδέλφισσες, τους εργαζόμενους στη Βουλή, τα παιδιά της ΕΛ.ΑΣ., τους κοινοβουλευτικούς συντάκτες. Κυρίες και κύριοι συνάδελφοι, πριν εισέλθουμε στην ημερήσια διάταξη, θα ήθελα να κάνω κάποιες ανακοινώσεις προς το Σώμα: Κατ' αρχάς έχω την τιμή να ανακοινώσω στο Σώμα το δελτίο επικαίρων ερωτήσεων της Παρασκευής 14 Ιανουαρίου 2022. Α. ΕΠΙΚΑΙΡΕΣ ΕΡΩΤΗΣΕΙΣ Πρώτου Κύκλου (Άρθρα 130 παράγραφοι 2 και 3 και 132 παράγραφος 2 του Κανονισμού της Βουλής) 1. Η με αριθμό 292/10-1-2022 επίκαιρη ερώτηση του Βουλευτή Α΄ Αθηνών του Συνασπισμού Ριζοσπαστικής Αριστεράς κ. Νικόλαου Φίλη προς την Υπουργό Παιδείας και Θρησκευμάτων, με θέμα: «Με ευθύνη του Υπουργείου Παιδείας χωρίς «πλατφόρμα» τηλεκπαίδευσης τα σχολεία, εν μέσω πανδημίας». 2. Η με αριθμό 284/10-1-2022 επίκαιρη ερώτηση του Βουλευτή Βοιωτίας του Κινήματος Αλλαγής κ. Γεώργιου Μουλκιώτη προς τον Υπουργό Εργασίας και Κοινωνικών Υποθέσεων, με θέμα: «Η Κυβέρνηση μειώνει το μηνιαίο εισόδημα χιλιάδων συνταξιούχων έως και 268 ευρώ. Μόνη λύση η άμεση απόσυρση της σχετικής εγκυκλίου». 3. Η με αριθμό 295/10-1-2022 επίκαιρη ερώτηση του ΣΤ΄ Αντιπροέδρου της Βουλής και Βουλευτή Λαρίσης του Κομμουνιστικού Κόμματος Ελλάδας κ. Γεωργίου Λαμπρούλη προς την Υπουργό Παιδείας και Θρησκευμάτων, με θέμα: «Άμεση κάλυψη των αναγκών σε σχολικούς νοσηλευτές». Β. ΕΠΙΚΑΙΡΕΣ ΕΡΩΤΗΣΕΙΣ Δεύτερου Κύκλου (Άρθρα 130 παράγραφοι 2 και 3 και 132 παράγραφος 2 του Κανονισμού της Βουλής) 1. Η με αριθμό 293/10-1-2022 επίκαιρη ερώτηση του Βουλευτή Αιτωλοακαρνανίας του Συνασπισμού Ριζοσπαστικής Αριστεράς κ. Γεωργίου Βαρεμένου προς τον Υπουργό Ανάπτυξης και Επενδύσεων με θέμα: «Άμεση επαναφορά σε ισχύ της ΚΥΑ (ΦΕΚ Β΄5138 της 12-11-2021) για την πώληση προϊόντων κομμωτικής επαγγελματικής χρήσης». 2. Η με αριθμό 297/10-1-2022 επίκαιρη ερώτηση του Βουλευτή Ηρακλείου του Κινήματος Αλλαγής κ. Βασίλειου Κεγκέρογλου προς τον Υπουργό Ανάπτυξης και Επενδύσεων, με θέμα: «Κίνητρα μέσω Αναπτυξιακού Νόμου, Ταμείου Ανάκαμψης, ΕΣΠΑ κ.λπ. για παραμονή των επιχειρήσεων στις σεισμόπληκτες περιοχές αλλά και την εγκατάσταση νέων». 3. Η με αριθμό 298/10-1-2022 επίκαιρη ερώτηση του Βουλευτή Αρκαδίας του Συνασπισμού Ριζοσπαστικής Αριστεράς κ. Γεωργίου Παπαηλιού προς την Υπουργό Παιδείας και Θρησκευμάτων, με θέμα: «Κάλυψη διδακτικών κενών ενόψει πανελλαδικών εξετάσεων». 4. Η με αριθμό 289/10-1-2022 επίκαιρη ερώτηση του Ε΄ Αντιπροέδρου της Βουλής και Βουλευτή Αρκαδίας του Κινήματος Αλλαγής κ. Οδυσσέα Κωνσταντινόπουλου προς τον Υπουργό Ανάπτυξης και Επενδύσεων με θέμα: «Συνεχίζεται το αδιέξοδο υλοποίησης εγκεκριμένων επενδύσεων που αντιμετωπίζουν οι μικρομεσαίες επιχειρήσεις και οι αγρότες από την άρνηση δανειοδότησης των τραπεζών και τη σημαντική αύξηση του κόστους των επενδύσεων από τις σοβαρές ανατιμήσεις του εξοπλισμού και των πρώτων υλών». 5. Η με αριθμό 299/10-1-2022 επίκαιρη ερώτηση του Βουλευτή Ηρακλείου του Κινήματος Αλλαγής κ. Βασιλείου Κεγκέρογλου προς τον Υπουργό Ψηφιακής Διακυβέρνησης, με θέμα: «Παράταση προθεσμιών για τις αναρτήσεις στο Κτηματολόγιο των ακινήτων στις σεισμόπληκτες περιοχές και άρση της δυσμενούς μεταχείρισης των «κληροτεμαχίων» κατά την κτηματογράφηση». 6. Η με αριθμό 303/10-1-2022 επίκαιρη ερώτηση του Βουλευτή Ηρακλείου του Κινήματος Αλλαγής κ. Βασιλείου Κεγκέρογλου προς τον Υπουργό Εργασίας και Κοινωνικών Υποθέσεων, με θέμα: «Η εγκύκλιος Τσακλόγλου πλήττει και τους απόστρατους Ενόπλων Δυνάμεων (Ε.Δ) και Σωμάτων Ασφαλείας (Σ.Α)». ΑΝΑΦΟΡΕΣ - ΕΡΩΤΗΣΕΙΣ (Άρθρο 130 παράγραφος 5 του Κανονισμού της Βουλής) 1. Η με αριθμό 231/11-10-2021 ερώτηση του Βουλευτή Ηρακλείου του Κινήματος Αλλαγής κ. Βασιλείου Κεγκέρογλου προς τον Υπουργό Υποδομών και Μεταφορών, με θέμα: «Να διορθωθεί ΤΩΡΑ η απαράδεκτη διάταξη που προβλέπει ότι δικαίωμα κρατικής συνδρομής έχουν οι σεισμόπληκτοι ιδιοκτήτες πολλών κτηρίων, μόνο για ένα απ' αυτά». Επίσης, οι Υπουργοί Οικονομικών, Ανάπτυξης και Επενδύσεων, Εξωτερικών, Παιδείας και Θρησκευμάτων, Εργασίας και Κοινωνικών Υποθέσεων, Περιβάλλοντος και Ενέργειας, Πολιτισμού και Αθλητισμού, Δικαιοσύνης, Εσωτερικών, Υποδομών και Μεταφορών, Ναυτιλίας και Νησιωτικής Πολιτικής, Αγροτικής Ανάπτυξης και Τροφίμων, οι Αναπληρωτές Υπουργοί Οικονομικών και Εσωτερικών, καθώς και ο Υφυπουργός Πολιτισμού και Αθλητισμού, κατέθεσαν την 30-12-2021 σχέδιο νόμου: «Κύρωση της Σύμβασης μεταξύ της Ελληνικής Δημοκρατίας και της Δημοκρατίας της Σιγκαπούρης για την εξάλειψη της διπλής φορολογίας και την αποφυγή της φοροδιαφυγής αναφορικά με φόρους εισοδήματος και κεφαλαίου και του συνημμένου σε αυτήν Πρωτοκόλλου». Οι Υπουργοί Πολιτισμού και Αθλητισμού, Οικονομικών, Εξωτερικών, Εργασίας και Κοινωνικών Υποθέσεων, καθώς και ο Αναπληρωτής Υπουργός Οικονομικών κατέθεσαν στις 5-1-2022 σχέδιο νόμου: «Κύρωση της Σύμβασης του Συμβουλίου της Ευρώπης για τις Κινηματογραφικές Συμπαραγωγές (Αναθεωρημένη)». Οι Υπουργοί Πολιτισμού και Αθλητισμού, Οικονομικών, Εξωτερικών, καθώς και ο Αναπληρωτής Υπουργός Οικονομικών κατέθεσαν στις 5-1-2022 σχέδιο νόμου: «Κύρωση του Μνημονίου Συνεργασίας μεταξύ του Υπουργείου Πολιτισμού και Αθλητισμού της Ελληνικής Δημοκρατίας και της Κρατικής Διοίκησης Τύπου, Εκδόσεων, Ραδιοφώνου, Κινηματογράφου και Τηλεόρασης της Λαϊκής Δημοκρατίας της Κίνας σχετικά με το: «Έργο μετάφρασης και έκδοσης έργων του λόγου της κλασικής και σύγχρονης βιβλιοπαραγωγής της Κίνας και της Ελλάδας». Οι Υπουργοί Ναυτιλίας και Νησιωτικής Πολιτικής, Οικονομικών, Ανάπτυξης και Επενδύσεων, Εξωτερικών, Προστασίας του Πολίτη, Δικαιοσύνης, καθώς ο Αναπληρωτής Υπουργός Οικονομικών κατέθεσαν στις 5-1-2022 σχέδιο νόμου: «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για τη θεσμική συνεργασία στις θαλάσσιες μεταφορές». Οι Υπουργοί Ναυτιλίας και Νησιωτικής Πολιτικής, Οικονομικών, Εξωτερικών, Εργασίας και Κοινωνικών Υποθέσεων, Υγείας, Προστασίας του Πολίτη, Δικαιοσύνης, Υποδομών και Μεταφορών, καθώς και ο Αναπληρωτής Υπουργός Οικονομικών κατέθεσαν στις 5-1-2022 σχέδιο νόμου: «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τυνησίας για τις θαλάσσιες μεταφορές». Οι Υπουργοί Ναυτιλίας και Νησιωτικής Πολιτικής, Οικονομικών, Εξωτερικών, Περιβάλλοντος και Ενέργειας, καθώς και ο Αναπληρωτής Υπουργός Οικονομικών κατέθεσαν στις 7-1-2022 σχέδιο νόμου: «Κύρωση της Συμφωνίας Εφαρμογής μεταξύ της Κυβέρνησης της Ελληνικής Δημοκρατίας, της Κυβέρνησης της Κυπριακής Δημοκρατίας και της Κυβέρνησης του Κράτους του Ισραήλ για το Υποπεριφερειακό Σχέδιο Έκτακτης Ανάγκης για τη θαλάσσια ρύπανση από πετρέλαιο σύμφωνα με το Πρωτόκολλο περί συνεργασίας για την πρόληψη της ρύπανσης από πλοία και, σε περιπτώσεις επείγουσας ανάγκης, για την καταπολέμηση της ρύπανσης της Μεσογείου Θάλασσας της Σύμβασης της Βαρκελώνης». Παραπέμφθηκαν στις αρμόδιες Διαρκείς Επιτροπές. Επίσης, η Διαρκής Επιτροπή Παραγωγής και Εμπορίου καταθέτει τις εκθέσεις της επί των σχεδίων νόμου του Υπουργείου Ναυτιλίας και Νησιωτικής Πολιτικής: Α. «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για τη θεσμική συνεργασία στις θαλάσσιες μεταφορές». Β. «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τυνησίας για τις θαλάσσιες μεταφορές». Γ. «Κύρωση της Συμφωνίας Εφαρμογής μεταξύ της Κυβέρνησης της Ελληνικής Δημοκρατίας, της Κυβέρνησης της Κυπριακής Δημοκρατίας και της Κυβέρνησης του Κράτους του Ισραήλ για το Υποπεριφερειακό Σχέδιο Έκτακτης Ανάγκης για τη θαλάσσια ρύπανση από πετρέλαιο σύμφωνα με το Πρωτόκολλο περί συνεργασίας για την πρόληψη της ρύπανσης από πλοία και, σε περιπτώσεις επείγουσας ανάγκης, για την καταπολέμηση της ρύπανσης της Μεσογείου Θάλασσας της Σύμβασης της Βαρκελώνης». Η Διαρκής Επιτροπή Μορφωτικών Υποθέσεων καταθέτει τις εκθέσεις της στα σχέδια νόμου του Υπουργείου Πολιτισμού και Αθλητισμού: α) «Κύρωση της Σύμβασης του Συμβουλίου της Ευρώπης για τις Κινηματογραφικές Συμπαραγωγές (Αναθεωρημένη)» και β) «Κύρωση του Μνημονίου Συνεργασίας μεταξύ του Υπουργείου Πολιτισμού και Αθλητισμού της Ελληνικής Δημοκρατίας και της Κρατικής Διοίκησης Τύπου, Εκδόσεων, Ραδιοφώνου, Κινηματογράφου και Τηλεόρασης της Λαϊκής Δημοκρατίας της Κίνας σχετικά με το: «Έργο μετάφρασης και έκδοσης έργων του λόγου της κλασικής και σύγχρονης βιβλιοπαραγωγής της Κίνας και της Ελλάδας»». Η Διαρκής Επιτροπή Οικονομικών Υποθέσεων καταθέτει την έκθεσή της στο σχέδιο νόμου του Υπουργείου Οικονομικών: «Κύρωση της Σύμβασης μεταξύ της Ελληνικής Δημοκρατίας και της Δημοκρατίας της Σιγκαπούρης για την εξάλειψη της διπλής φορολογίας και την αποφυγή της φοροδιαφυγής αναφορικά με φόρους εισοδήματος και κεφαλαίου και του συνημμένου σε αυτήν Πρωτοκόλλου». Τέλος, ο Αντιπρόεδρος της Κυβέρνησης και οι Υπουργοί Ανάπτυξης και Επενδύσεων, Οικονομικών, Παιδείας και Θρησκευμάτων, Προστασίας του Πολίτη, Δικαιοσύνης, Εσωτερικών, Υποδομών και Μεταφορών και Επικρατείας, καθώς και οι Αναπληρωτές Υπουργοί Οικονομικών, Εξωτερικών και Εσωτερικών κατέθεσαν στις 11-1-2022 σχέδιο νόμου: «Εκσυγχρονισμός του δικαίου ανταγωνισμού για την ψηφιακή εποχή - Τροποποίηση του ν.3959/2011 και ενσωμάτωση της Οδηγίας (ΕΕ) 2019/1 του Ευρωπαϊκού Κοινοβουλίου και του Συμβουλίου της 11ης Δεκεμβρίου 2018 για την παροχή αρμοδιοτήτων στις αρχές ανταγωνισμού των κρατών μελών ώστε να επιβάλουν αποτελεσματικότερα τους κανόνες και για τη διασφάλιση της εύρυθμης λειτουργίας της εσωτερικής αγοράς». Παραπέμπεται στην αρμόδια Διαρκή Επιτροπή. Κυρίες και κύριοι συνάδελφοι, εισερχόμαστε στην ημερήσια διάταξη της ΝΟΜΟΘΕΤΙΚΗΣ ΕΡΓΑΣΙΑΣ Συζήτηση και ψήφιση ενιαία επί της αρχής, των άρθρων και του συνόλου των σχεδίων νόμου του Υπουργείου Ναυτιλίας και Νησιωτικής Πολιτικής: 1. «Κύρωση του Μνημονίου Κατανόησης μεταξύ της Κυβέρνησης της Ελληνικής Δημοκρατίας και της Κυβέρνησης των Ηνωμένων Αραβικών Εμιράτων για τη θεσμική συνεργασία στις θαλάσσιες μεταφορές». 2. «Κύρωση της Συμφωνίας μεταξύ της Κυβέρνησης της Ελληνικής Δημοκρατίας και της Κυβέρνησης της Δημοκρατίας της Τυνησίας για τις θαλάσσιες μεταφορές». 3. «Κύρωση της Συμφωνίας Εφαρμογής μεταξύ της Κυβέρνησης της Ελληνικής Δημοκρατίας, της Κυβέρνησης της Κυπριακής Δημοκρατίας και της Κυβέρνησης του Κράτους του Ισραήλ για το Υποπεριφερειακό Σχέδιο Έκτακτης Ανάγκης για τη θαλάσσια ρύπανση από πετρέλαιο σύμφωνα με το Πρωτόκολλο περί συνεργασίας για την πρόληψη της ρύπανσης από πλοία και, σε περιπτώσεις επείγουσας ανάγκης, για την καταπολέμηση της ρύπανσης της Μεσογείου Θάλασσας της Σύμβασης της Βαρκελώνης». Τα νομοσχέδια ψηφίστηκαν στη Διαρκή Επιτροπή κατά πλειοψηφία. Εισάγονται προς συζήτηση στη Βουλή με τη διαδικασία του άρθρου 108 του Κανονισμού της Βουλής, δηλαδή μπορούν να λάβουν τον λόγο όσοι έχουν αντίρρηση επί της κυρώσεως των συμβάσεων αυτών για πέντε λεπτά και σύμφωνα με τα ειωθότα και κατά παρέκκλιση, κατά κάποιον τρόπο, του Κανονισμού και οι Κοινοβουλευτικοί Εκπρόσωποι, εφόσον το επιθυμούν, για πέντε λεπτά και με την προϋπόθεση ότι δεν θα μιλήσει ο Πρόεδρος της Κοινοβουλευτικής τους Ομάδας. Η ψηφοφορία και των τριών συμβάσεων θα γίνει μετά το τέλος της συζήτησής τους χωριστά και με τη σειρά που συζητήθηκαν. Νομίζω ότι δεν υπάρχει καμμία αντίρρηση για τη διαδικασία, είναι τυπική.
ParlaMint-GR_2022-01-12-S1-commons.u2	Κύριε Πρόεδρε, θα ήθελα τον λόγο.
ParlaMint-GR_2022-01-12-S1-commons.u154	Συνεπώς τα Πρακτικά της Παρασκευής 5 Νοεμβρίου 2021, της Δευτέρας 8 Νοεμβρίου 2021, της Τετάρτης 10 Νοεμβρίου 2021, της Πέμπτης 11 Νοεμβρίου 2021, της Δευτέρας 15 Νοεμβρίου 2021, της Τρίτης 16 Νοεμβρίου 2021 και της Τετάρτης 17 Νοεμβρίου 2021, επικυρώθηκαν. Κύριοι συνάδελφοι, δέχεστε στο σημείο αυτό να λύσουμε τη συνεδρίαση;
ParlaMint-GR_2022-01-12-S1-commons.u155	Με τη συναίνεση του Σώματος και ώρα 12.35΄ λύεται η συνεδρίαση για αύριο, ημέρα Πέμπτη 13 Ιανουαρίου 2022 και ώρα 10.00΄, με αντικείμενο εργασιών του Σώματος: νομοθετική εργασία σύμφωνα με την ημερήσια διάταξη που έχει διανεμηθεί.
