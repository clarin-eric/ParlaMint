ParlaMint-NO_1999-03-02-lower.ud164e44	Statsråd Anne Enger Lahnstein la fram 2 kgl. proposisjonar[[(sjå under Referat)]]
ParlaMint-NO_1999-03-02-lower.ud164e58	Forslagsstillerne tar til orde for en egen forskrift som skal fastsette regler for kommunenes kostnader ved beregning av investeringer, drift og vedlikehold på vann- og avløpssektoren. Det pekes på at det bør opprettes en uavhengig kontrollfunksjon, og at revisjonsordningen må bli bedre. Videre vil forslagsstillerne åpne for større adgang for forbrukerne til å påklage gebyrfastsettelsen. Forslagsstillerne mener også at den enkelte kommune bør kunne avvike fra loven hvis denne får virkninger som blir urimelig tyngende for abonnentene. Når flertallet i komiteen velger å avvise forslaget, er det fordi en mener at det meste allerede er ivaretatt, eller blir ivaretatt gjennom den pågående revisjonen av forskriften. Det er lett å finne eksempler på uheldige enkelttilfeller med eksisterende forskrifter. Flertallet mener likevel at det er praktiseringen som i disse tilfellene er for dårlig. Kommunene kunne benytte loven i større utstrekning når det gjelder klage, fritak for abonnentene o.l. Store deler av vannledningsnettet i norske byer og tettsteder er svært gammelt. Det stammer for en stor del fra begynnelsen av århundret, og oppfyller ikke moderne krav til sikkerhet for å framskaffe hygienisk betryggende og tilstrekkelig vann. I løpet av neste tiår må store deler av nettet legges om, med store kostnader som konsekvens. For å klare dette må kommunene ha anledning til å ta gebyr som dekker kostnadene. De må også ha stor frihet til å løse oppgavene på forskjellige måter. Komiteen ønsker ikke å avgrense den kommunale friheten i dette spørsmålet. I brev fra Miljøverndepartementet til energi- og miljøkomiteen, datert den 12. januar i år, viser departementet til at det arbeides med revisjon av gjeldende forskrift for kommunale vann- og avgiftsgebyrer. Noen av endringene i representantene Hedstrøms og Solholms forslag er allerede ivaretatt i den reviderte forskriften. En gruppe organisasjoner, deriblant Forbrukerrådet, NHO og Norsk vann- og avløpsverkforening, har i fellesskap kommet med endringsforslag som vil kunne gi bedre samsvar mellom det tjenesten koster, og det brukeren skal betale. En todelt gebyrmodell er en del av dette. Når det gjelder den foreslåtte endringen i plan- og bygningsloven § 65, der forslaget innebærer at kommunen i noen tilfeller ikke kan kreve tilknytning til offentlig anlegg, viser komiteens flertall til brev fra Kommunal- og regionaldepartementet, der det redegjøres for disse problemstillingene. Paragraf 65 inneholder allerede en skjønnsmessig adgang for kommunene til å unnta bygninger og eiendommer fra tilknytningsplikt. Vi ser ingen grunn til å forsterke dette. En for vid aksept av private anlegg kan medføre at utgiftene for opparbeiding av offentlige anlegg blir store for dem som knytter seg til anleggene.
ParlaMint-NO_1999-03-02-lower.ud164e7111	Det vert votert over overskrifta til lova og lova i det heile.
ParlaMint-NO_1999-03-02-lower.ud164e7118	Lovvedtaket vil verte sendt til Lagtinget.
