ParlaMint-LT_1996-11-05-seimas-2-1.u351	Gerbiamieji ir mielieji kolegos, pradedame Lietuvos Respublikos Seimo lapkričio 5 d. rytinį neeilinį plenarinį posėdį. Prašom registruotis. Registracija. Užsiregistravo net 79 Seimo nariai. Gerbiamieji kolegos, kadangi tai neeiliniai posėdžiai, tai darbotvarkė yra tokia, kokią jūs turite pagal Seimo valdybos sprendimą. Taigi 1-1 darbotvarkės punktas - Seimo nutarimo dėl 1995 m. valstybės biudžeto įvykdymo apyskaitos projektas Nr.2265. Kviečiu į tribūną gerbiamąjį V.Uzielą. Prašom. Kol kas kolega A.Vaišnoras.
ParlaMint-LT_1996-11-05-seimas-2-1.u352	Pone Pirmininke, jūs turbūt žinote, kad prie Seimo rūmų dabar paskelbė bado akciją "Mažeikių baldų" dirbantieji. Šiandien aš buvau su jais susitikęs, jie mane įpareigojo perskaityti jų reikalavimus Seimui ir perduoti tuos reikalavimus Seimo Pirmininkui Č.Juršėnui. Aš labai nenorėčiau laukti pareiškimų laiko, nes ir Seimo narių nebus, ir žurnalistų. Aš labai norėčiau, kad jūs suteiktumėte man teisę jų vardu padaryti tai pačioje posėdžio pradžioje.
ParlaMint-LT_1996-11-05-seimas-2-1.u716	2.
ParlaMint-LT_1996-11-05-seimas-2-1.u717	Gerbiamieji Seimo nariai, pagal registraciją posėdyje dalyvauja 35 Seimo nariai, už balsavo 25, prieš nebalsavo nė vienas, susilaikė 2. Taigi Lietuvos Respublikos civilinio proceso kodekso 102 straipsnio papildymo įstatymas priimtas. Dėkoju pranešėjui, gerbiamajam energetikos ministrui. Gerbiamieji Seimo nariai, atviro balsavimo rezultatai bus paskelbti vakariniame posėdyje. Dabar rytinis posėdis skelbiamas baigtas. Kviečiu į tribūną gerbiamąjį kalbininką J.Šukį supažindinti Seimo narius su vis dar mūsų ir toliau daromomis kalbos klaidomis. Posėdis baigtas. Visus kviečiu pasiklausyti.
