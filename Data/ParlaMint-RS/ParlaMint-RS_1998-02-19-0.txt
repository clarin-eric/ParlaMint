ParlaMint-RS_1998-02-19-0.u228	Poštovani narodni poslanici, molim vas da zauzmete mesta, da počnemo sa radom. Poštovani narodni poslanici, otvaram sednicu Prvog vanrednog zasedanja Narodne skupštine Republike Srbije u 1998. godini. Prema službenoj evidenciji današnjoj sednici prisustvuje 186 narodnih poslanika. Radi utvrđivanja kvoruma za rad Narodne skupštine, molim narodne poslanike da ubace svoje identifikacione kartice u poslaničke jedinice elektronskog sistema za glasanje. Imamo kvorum. Konstatujem da je primenom elektronskog sistema za glasanje utvrđeno da je u sali prisutno dovoljno narodnih poslanika i prema tome postoji kvorum za rad Narodne skupštine. Obaveštavam Narodnu skupštinu da sam odobrio odsustvo sledećim narodnim poslanicima: Džemailu Suljeviću, Draganu Todoroviću i Vojislavu Mihajloviću. Obaveštavam Narodnu skupštinu da su pozvani da ovoj sednici prisustvuju: predsednik, potpredsednici, ministri i sekretar Vlade Republike Srbije, kao i sekretar Republičkog sekretarijata za zakonodavstvo. Dostavljeni su vam zapisnici Prve sednice Narodne skupštine Republike Srbije, održane 3. i 29. decembra 1997. godine i Prve sednice Drugog redovnog zasedanja Narodne skupštine Republike Srbije u 1997. godini, održane 29. decembra 1997. godine. Da li ima primedbi na zapisnik Prve sednice Narodne skupštine Republike Srbije, održane 3. i 29. decembra 1997. godine? (Nema.) Molim narodne poslanike da radi utvrđivanja kvoruma ubace svoje kartice u poslaničke jedinice. Konstatujem da je u sali prisutno dovoljno narodnih poslanika i da postoji kvorum za odlučivanje. Stavljam na glasanje zapisnik Prve sednice Narodne skupštine Republike Srbije, održane 3. i 29. decembra 1997. godine. Zaključujem glasanje i saopštavam: Za je glasalo 148, protiv tri, uzdržanih tri, nije glasalo 27, ukupno je prisutan 181 narodni poslanik. Konstatujem da je Narodna skupština većinom glasova usvojila zapisnik Prve sednice Narodne skupštine Republike Srbije, održane 3. i 29. decembra 1997. godine, bez primedbi. Da li ima primedbi na zapisnik Prve sednice Drugog redovnog zasedanja Narodne skupštine Republike Srbije u 1997. godini, održane 29. decembra 1997. godine? (Nema.) Molim narodne poslanike da, radi utvrđivanja kvoruma, postave svoje kartice u poslaničke jedinice. Imamo kvorum. Konstatujem da je u sali prisutno dovoljno narodnih poslanika i da postoji kvorum za odlučivanje. Stavljam na glasanje zapisnik Prve sednice Drugog redovnog zasedanja Narodne skupštine Republike Srbije u 1997. godini, održane 29. decembra 1997. godine. Zaključujem glasanje i saopštavam: Za je glasalo 149, protiv sedam, uzdržanih šest, nije glasalo 19, ukupno je prisutan 181 narodni poslanik. Konstatujem da je Narodna skupština većinom glasova usvojila zapisnik Prve sednice Drugog redovnog zasedanja Narodne skupštine Republike Srbije u 1997. godini, održane 29. decembra 1997. godine, bez primedbi. Podsećam vas da smo na sednici Narodne skupštine, održanoj 3. decembra 1997. godine, saglasno članu 30. Zakona o izboru narodnih poslanika, na predlog Komisije za utvrđivanje saglasnosti uverenja o izboru za narodnog poslanika i izveštaja Republičke izborne komisije o sprovedenim izborima, konstatovali potvrđivanje mandata za 249 narodnih poslanika. U međuvremenu, Srpska radikalna stranka, kojoj pripada još jedan poslanički mandat, u Izbornoj jedinici 17 - Jagodina, obavestila je Narodnu skupštinu i Republičku izbornu komisiju da je taj mandat dodelila kandidatu sa svoje izborne liste u toj izbornoj jedinici. Tim povodom uručen vam je izveštaj Republičke izborne komisije, koja je konstatovala da je Srpska radikalna stranka ovaj mandat dodelila u skladu sa Zakonom o izboru narodnih poslanika. Obaveštavam vas da je Komisija za utvrđivanje saglasnosti uverenja o izboru za narodne poslanike i izveštaja Republičke izborne komisije o sprovedenim izborima, koju je Narodna skupština obrazovala 3. decembra 1997. godine, održala sednicu, na kojoj je utvrđivala saglasnost uverenja o izboru zanarodnog poslanika Srpske radikalne stranke sa izveštajem Republičke izborne komisije. Molim izvestioca Komisije da nas obavesti o stavu Komisije. Ima reč narodni poslanik Zoran Nikolić, izvestilac Komisije.
ParlaMint-RS_1998-02-19-0.u229	Uvaženo predsedništvo, poštovane kolege, Komisija Narodne skupštine Republike Srbije, obrazovana 3. decembra 1997. godine, na osnovu člana 30. stav 4. Zakona o izboru narodnih poslanika, radi utvrđivanja saglasnosti uverenja o izboru za narodnog poslanika i izveštaja Republičke izborne komisije podnosi Narodnoj skupštini sledeći izveštaj. Komisija je konstatovala da je Republička izborna komisija podnela Narodnoj skupštini Republike Srbije izveštaj u kome je utvrđeno da je Srpska radikalna stranka, kao podnosilac izborne liste u Izbornoj jedinici 17 - Jagodina na izborima za narodne poslanike dodelila mandat kandidatu sa svoje izborne liste u toj izbornoj jedinici Miodragu Trumpiću. Komisiji je podneto uverenje o dodeli mandata navedenom narodnom poslaniku. Podaci iz tog uverenja upoređeni su odgovarajućim podacima u izveštaju Republičke izborne komisije, pa je utvrđena njihova istovetnost. Komisija predlaže da Narodna skupština Republike Srbije, u skladu sa članom 30. stav 5. Zakona o izboru narodnih poslanika konstatuje potvrđivanje mandata narodnom poslaniku Miodragu Trumpiću. Koristim priliku da mu čestitam.
ParlaMint-RS_1998-02-19-0.u233	Gospodine predsedniče, dame i gospodo, šteta je što, eto tako, po prvoj stvari koja je ovde pomenuta, postoji među nama nesporazum, ako postoji nesporazum. Prema tome, ja vas molim da jednom tu stvar raščistimo. Zašto bismo pre svake sednice donosili odluku o tome. Mi smo se prošli put i to jednoglasno, na glasanju, dogovorili da se sednice prenose. Ne treba praviti problem oko toga. To je jedna od osnovnih stvari zbog kojih ugled ove ustanove, ugled ovog organa i te kako zavisi. To je jedna stvar. Druga stvar, u vezi predloga koji je gospodin Nikolić dao, i mi moramo da tražimo izmenu. Gospodin Vojislav Mihajlović je bolestan i mi smo već predsednika obavestili da predlažemo Slobodana Nenadovića, sa naše strane.
ParlaMint-RS_1998-02-19-0.u234	Zahvaljujem. Da li još neko želi reč? (Ne.) Pošto se više niko ne javlja za reč, zaključujem pretres i stavljam na glasanje amandman narodnog poslanika Živorada Đorđevića. Molim narodne poslanike da, radi utvrđivanja kvoruma, ubace svoje kartice u poslaničke jedinice. Konstatujem da imamo kvorum. Stavljam na glasanje amandman. Zaključujem glasanje i saopštavam: Za je glasalo 130, protiv 12, uzdržanih 6, nije glasalo 48, ukupno je prisutno 198 narodnih poslanika. Konstatujem da je Narodna skupština, većinom glasova, prihvatila ovaj amandman. Pošto smo čuli predloge koje su predložili poslanički klub Srpske radikalne stranke i poslanički klub Srpskog pokreta obnove, sada imamo kompletan predlog izborne komisije i molim narodne poslanike da se sada o tome izjasne. Molim narodne poslanike da postave svoje kartice u poslaničke jedinice, radi utvrđivanja kvoruma. Imamo kvorum. Stavljam na glasanje ove predloge. Zaključujem glasanje i saopštavam: Za je glasalo 181, protiv jedan, uzdržanih dva, nije glasalo 19, ukupno je prisutno 203 narodna poslanika. Konstatujem da je Narodna skupština, većinom glasova, prihvatila ove predloge. Da li još neko želi reč? (Ne.) Pošto se niko ne javlja za reč, zaključujem jedinstven pretres Predloga odluke. Molim narodne poslanike da, radi utvrđivanja kvoruma, postave svoje kartice u poslaničke jedinice. Imamo kvorum. Stavljam na glasanje Predlog odluke o sprovođenju izbora za savezne poslanike u Veće republika Savezne skupštine. Za je glasalo 199 narodnih poslanika, protiv dva, uzdržan jedan, a devet narodnih poslanika nije glasalo. Ukupno je prisutno 211 narodnih poslanika. Konstatujem da je Narodna skupština većinom glasova usvojila Predlog odluke o sprovođenju izbora za savezne poslanike u Veće republika Savezne skupštine. Molim da poslaničke grupe, koje to žele, podnesu svoje predloge kandidata za izbor saveznih poslanika u Veće republika Savezne skupštine, koji će se obaviti na dan utvrđen usvojenom odlukom. Ovim je iscrpen današnji dnevni red. Zahvaljujem vam. Vidimo se sutra u 10,00 časova. Poštovani narodni poslanici, nastavljamo rad sednice Prvog vanrednog zasedanja Narodne skupštine Republike Srbije u 1998. godini. Prema službenoj evidenciji današnjoj sednici prisustvuju 143 narodna poslanika. Radi utvrđivanja kvoruma za rad Narodne skupštine, molim narodne poslanike da ubace svoje identifikacione kartice u poslaničke jedinice elektronskog sistema za glasanje. Konstatujem da imamo kvorum, koji je utvrđen primenom elektronskog sistema za glasanje. Obaveštavam Narodnu skupštinu da sam odobrio odustvo sledećim narodnim poslanicima: Džemailu Suljeviću, Draganu Todoroviću, Vojislavu Mihailoviću, dr Draganu Veselinovu i Nebojši Lekoviću. Obaveštavam Narodnu skupštinu da su pozvani da ovoj sednici prisustvuju: predsednici, potpredsednici, ministri i sekretar Vlade Republike Srbije, kao i sekretar Sekretarijata za zakonodavstvo. Pre prelaska na rad po dnevnom redu ovog zasedanja, podsećam vas da je Narodna skupština na jučerašnjoj sednici donela Odluku o narodnim poslanicima na stalnom radu u Narodnoj skupštini Republike Srbije. U međuvremenu dobio sam obaveštenje od predsednika poslaničkih grupa Socijalističke partije Srbije i Srpskog pokreta obnove da u Odluci nisu sadržana imena sledećih narodnih poslanika: - Srđana Vulovića, Dobrosava Radovića i Slaviše Krstića, iz poslaničke grupe Socijalističke partije Srbije i - Milomira Šljivića, iz poslaničke grupe Srpskog pokreta obnove, sa predlozima da i ovi narodni poslanici budu na stalnom radu u Narodnoj skupštini Republike Srbije. Pošto Odluka o narodnim poslanicima na stalnom radu u Narodnoj skupštini Republike Srbije još nije objavljena u "Službenom glasniku Republike Srbije" da li ste saglasni da tu Odluku danas donesemo? Predlažem da se glasanjem izjasnimo o ovom predlogu. (Jedan poslanik s mesta predložio je Jovu Krkobabića.) I Jova Krkobabić. Da li dozvoljavate da uđe i ovaj predlog? (Slažu se.) Molim narodne poslanike da radi utvrđivanja kvoruma ubace svoje kartice u poslaničke jedinice. Konstatujem da imamo kvorum. Stavljam na glasanje predlog da se Odluka o narodnim poslanicima na stalnom radu u Narodnoj skupštini Republike Srbije dopuni sa predlozima poslaničkih grupa Socijalističke partije Srbije i Srpskog pokreta obnove i to: Srđana Vulovića, Dobrosava Radovića, Slaviše Krstića i Jove Krkobabića iz poslaničke grupe Socijalističke partije Srbije i Milomira Šljivića iz poslaničke grupe Srpskog pokreta obnove. Zaključujem glasanje i saopštavam: Za je glasalo 213 narodnih poslanika, niko nije protiv, uzdržana dva, nije glasalo pet, ukupno je prisutno 220 narodnih poslanika. Konstatujem da je Narodna skupština većinom glasova usvojila ovaj predlog. Prelazimo na 2. tačku dnevnog reda: – IZBOR SAVEZNIH POSLANIKA U VEĆE REPUBLIKA SAVEZNE SKUPŠTINE Obaveštavam vas da su svoje predloge kandidata za izbore saveznih poslanika u Veće republika Savezne skupštine podnele poslaničke grupe: Socijalističke partije Srbije, Srpske radikalne stranke, Srpskog pokreta obnove, Jugoslovenske levice, Nove demokratije i Saveza vojvođanskih Mađara. Predlozi poslaničkih grupa su vam uručeni. Otvaram pretres o ovim predlozima. Da li izvestioci predlagača žele reč? (Ne.) Da li neko od narodnih poslanika želi reč? Ima reč narodni poslanik Nenad Čanak.
