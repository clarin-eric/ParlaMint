ParlaMint-DK_20211222193502	Mødet er åbnet. Vi har nogle ganske få afstemninger tilbage. Da det er et nyt møde, skal man logge ind igen, og jeg beder om, at man lige kontrollerer, at det stadig væk er ens navn, der står i afstemningspanelet.
ParlaMint-DK_20211222193530	Fra Udvalget til Valgs Prøvelse har jeg modtaget indstilling om, at 1. stedfortræder for Venstre i Vestjyllands Storkreds, Gitte Willumsen, godkendes som ordinært medlem af Folketinget fra og med den 21. december 2021, da Inger Støjbergs (UFG) mandat som medlem af Folketinget er bortfaldet, som følge af at hun har mistet sin valgbarhed. Er der nogen, der ønsker ordet? Da det ikke er tilfældet, går vi til afstemning. Jeg ser rundt for at se, om alle har styr på det; det har man.
ParlaMint-DK_20211222193919	Der stemmes om lovforslagets endelige vedtagelse. Afstemningen slutter. For stemte 87 (S, V, DF, SF, RV, KF, ALT og IA), imod stemte 13 (EL, NB, LA og FG), hverken for eller imod stemte 0. Lovforslaget er vedtaget og bliver sendt til statsministeren.
ParlaMint-DK_20211222193940	Så vil jeg gerne benytte lejligheden til at sige tak til samtlige Folketingets medlemmer for indsatsen i den første halvdel af dette folketingsår. Det har på mange måder været udfordrende, men det, at vi er kommet igennem på en, synes jeg, ordentlig og anstændig måde, skal I alle sammen have tak for. Nu ønsker jeg jer en god juleferie. Husk at lægge iPad og mobiltelefon lidt til side, nyd det med familie og venner, og pas godt på hinanden. Glædelig jul og godt nytår. Så skal jeg bare sige, at Folketingets næste møde afholdes tirsdag den 11. januar 2022, kl. 13.00. Kom godt hjem.
