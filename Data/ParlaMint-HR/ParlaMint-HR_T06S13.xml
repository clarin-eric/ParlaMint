<?xml version="1.0" ?>
<TEI xmlns="http://www.tei-c.org/ns/1.0" xml:lang="hr" xml:id="ParlaMint-HR_T06S13" ana="#parla.term #reference">
	<teiHeader>
		<fileDesc>
			<titleStmt>
				<title type="main" xml:lang="hr">Hrvatski parlamentarni korpus ParlaMint-HR, Mandat 6, Sjednica 13[ParlaMint SAMPLE]</title>
				<title type="main" xml:lang="en">Croatian parliamentary corpus ParlaMint-HR, Term 6, Session 13 [ParlaMint SAMPLE]</title>
				<title type="sub" xml:lang="hr">Zapisnici sjednica Hrvatskog sabora, mandat 6, sjednica 13</title>
				<title type="sub" xml:lang="en">Minutes of the National Assembly of the Republic of Croatia, Term 6, Session 13</title>
				<meeting n="T06S13" corresp="#HS" ana="#parla.term #HS.6">6. mandat, 13. sjednica</meeting>
				<respStmt>
					<persName ref="https://orcid.org/0000-0001-7169-9152">Nikola Ljubešić</persName>
					<resp xml:lang="hr">Preuzimanje i čiščenje digitalnog izvora</resp>
					<resp xml:lang="en">Download and clean-up of the JSON digital source</resp>
				</respStmt>
				<respStmt>
					<persName ref="https://orcid.org/0000-0002-1560-4099">Tomaž Erjavec</persName>
					<resp xml:lang="hr">Kodiranje Parla-CLARIN TEI XML</resp>
					<resp xml:lang="en">Parla-CLARIN TEI XML corpus encoding</resp>
				</respStmt>
				<respStmt>
					<persName>Peter Rupnik</persName>
					<resp xml:lang="hr">Kodiranje Parla-CLARIN TEI XML</resp>
					<resp xml:lang="en">Parla-CLARIN TEI XML corpus encoding</resp>
				</respStmt>
				<funder>
					<orgName xml:lang="hr">Istraživačka infrastrukutra CLARIN</orgName>
					<orgName xml:lang="en">The CLARIN research infrastructure</orgName>
				</funder>
			</titleStmt>
			<editionStmt>
				<edition>0.0a</edition>
			</editionStmt>
			<extent>
				<measure unit="speeches" quantity="1271" xml:lang="hr">1.271 govora</measure>
				<measure unit="speeches" quantity="1271" xml:lang="en">1,271 speeches</measure>
				<measure unit="words" quantity="251901" xml:lang="hr">251.901 riječi</measure>
				<measure unit="words" quantity="251901" xml:lang="en">251,901 words</measure>
			</extent>
			<publicationStmt>
				<publisher>
					<orgName xml:lang="hr">Istraživačka infrastrukutra CLARIN</orgName>
					<orgName xml:lang="en">CLARIN research infrastructure</orgName>
					<ref target="https://www.clarin.eu/">www.clarin.eu</ref>
				</publisher>
				<idno subtype="handle" type="URI">http://hdl.handle.net/11356/1432</idno>
				<availability status="free">
					<licence>http://creativecommons.org/licenses/by/4.0/</licence>
					<p xml:lang="hr">
						Ovaj rad je dostupan pod 
						<ref target="http://creativecommons.org/licenses/by/4.0/">međunarodnom licencom Creative Commons Imenovanje 4.0</ref>
					</p>
					<p xml:lang="en">
						This work is licensed under the 
						<ref target="http://creativecommons.org/licenses/by/4.0/">Creative Commons Attribution 4.0 International License</ref>
					</p>
				</availability>
				<date when="2021-06-09">2021-06-09</date>
			</publicationStmt>
			<sourceDesc>
				<bibl>
					<title type="main" xml:lang="en">Minutes of the National Assembly of the Republic of Croatia</title>
					<idno type="URI" subtype="business">https://parlametar.hr/</idno>
					<idno type="URI" subtype="parliament">http://www.sabor.hr/</idno>
				</bibl>
			</sourceDesc>
		</fileDesc>
		<encodingDesc>
			<projectDesc>
				<p xml:lang="hr">
					<ref target="https://www.clarin.eu/content/parlamint">ParlaMint</ref>
				</p>
				<p xml:lang="en">
					<ref target="https://www.clarin.eu/content/parlamint">ParlaMint</ref>
				</p>
			</projectDesc>
			<tagsDecl>
				<namespace name="http://www.tei-c.org/ns/1.0">
					<tagUsage gi="text" occurs="1"/>
					<tagUsage gi="body" occurs="1"/>
					<tagUsage gi="div" occurs="1"/>
					<tagUsage gi="head" occurs="0"/>
					<tagUsage gi="note" occurs="0"/>
					<tagUsage gi="u" occurs="1271"/>
					<tagUsage gi="seg" occurs="1271"/>
					<tagUsage gi="vocal" occurs="0"/>
					<tagUsage gi="desc" occurs="0"/>
					<tagUsage gi="kinesic" occurs="0"/>
					<tagUsage gi="gap" occurs="0"/>
				</namespace>
			</tagsDecl>
		</encodingDesc>
		<profileDesc>
			<settingDesc>
				<setting>
					<name type="address">Trg sv. Marka 6</name>
					<name type="city">Zagreb</name>
					<name type="country" key="HR">Croatia</name>
				</setting>
			</settingDesc>
		</profileDesc>
		<revisionDesc xml:lang="en">
			<change when="2022-11-21">
				<name>Peter Rupnik</name>
				Compile from source
			</change>
		</revisionDesc>
	</teiHeader>
	<text ana="#reference">
		<body>
			<div type="debateSection">
				<u who="#BebićLuka" ana="#chair" xml:id="ParlaMint-HR_T6.S13.u37299" n="0">
					<seg xml:id="ParlaMint-HR_T6.S13.u37299.s0">Dobar dan! Dame i gospodo, zastupnice i zastupnici, sve vas srdačno pozdravljam. Posebno pozdravljam predsjednicu Vlade Republike Hrvatske gospođu Jadranku Kosor, potpredsjednike i nazočne članove Vlade Republike Hrvatske. Otvaram 13. izvanrednu sjednicu Hrvatskoga sabora sazvanu na zahtjev Vlade Republike Hrvatske, a temeljem članka 197. stavak 5. i članak 200. Poslovnika Hrvatskoga sabora. Gospođe i gospodo zastupnici, pozivam vas da minutom šutnje odamo počast tragično preminulima u teškoj željezničkoj nesreći u Kaštelima. - Minuta šutnje – Dame i gospodo, zastupnice i zastupnici, prijedlog dnevnog reda, kao i materijali za sjednicu, objavljeni su na internetskim stranicama Hrvatskoga sabora tijekom petka. Isti su dostavljeni u pretince tijekom subote prijepodne. Ima li primjedbi na predloženi dnevni red? Izvolite. Gospođa Ingrid Antičević-Marinović.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37300" n="1">
					<seg xml:id="ParlaMint-HR_T6.S13.u37300.s0">Poštovani gospodine predsjedniče. Kao što ste obrazložili sada zastupnicima i svekolikoj javnosti zbog čega je sazvana izvanredna sjednica i pozvali se na odredbe članka 197. Poslovnika Hrvatskoga sabora, ja vas molim da točka 12., Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije, izostavi se s dnevnog reda ove izvanredne sjednice jer nema, njezin sadržaj nema nikakve veze sa svim ostalim točkama zbog čega je premijerka i Vlada obrazlagali i od vas tražili sazivanje ove izvanredne sjednice. Usput samo napominjem, dakle ako uopće ima sada potrebe da o tome govorim, da se radi o zemljištu dakle koje ovim prijedlogom zakona želi se legalizirati na način da postaju vlasnici oni koji u vremenima krize već 19 godina ne plaćaju, a sad bi im to država trebala pokloniti. Dakle ako je u tom sklopu to, onda jedino tog smisla ima. Dakle, radi se o jednom protuustavnom zakonu, zakonu koji je protivan Zakonu o koncesiju, Zakonu o vlasništvu, a jedino može dokučiti zbog čega se sada našao u dnevnom redu, jer je gospođa Kosor bila u Bruxellesu, jer već znamo da iz Bruxellesa stižu od nekakvih struktura zbog čega ti vlasnici hotela koji bespravno već 19, 18, 19 godina drže to zemljište i oštećuju državni proračun milijunskim i milijunskim kunama. Sada bi im to trebali još u ovom trenutku pokloniti. To je previše. Zato tražimo da se ova točka dnevnog reda makne s današnje izvanredne sjednice.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37301" n="2">
					<seg xml:id="ParlaMint-HR_T6.S13.u37301.s0">Hvala. O tome ćemo odlučiti kad dođemo na glasovanje o točki dnevnog reda, uz napomenu da ima primjedbi na, inače je to predloženo u prvom čitanju.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37302" n="3">
					<seg xml:id="ParlaMint-HR_T6.S13.u37302.s0">Bez obzira. Bez obzira. I kako su vam obrazložili to? Dužni su bili obrazložiti.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37303" n="4">
					<seg xml:id="ParlaMint-HR_T6.S13.u37303.s0">Ima li još primjedbi? Nema. Damir Kajin, izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u37304" n="5">
					<seg xml:id="ParlaMint-HR_T6.S13.u37304.s0">Za razliku od gospođe Ingrid, ja smatram da ova točka 12. treba ostati u dnevnom redu. Neka već jedanput počnu plaćati ono što im ova država poklanja 19 godina, da koriste stotine i stotine hektara tzv. turističkog zemljišta, a nikome ne podnose za to nikakve račune, dok recimo mali ugostitelj mora platiti jedan kvadrat za jednu stolicu i jedan stol ispred svog ugostiteljskog objekta, da ne nabrajam dalje. Međutim, ono što ja osobno tražim da se sve ove druge točke, točka 3., 4., 5., 6., 7., 8., 9., 10., 11. izostave iz dnevnoga reda jer to se stvarno pretvara u jedan harač na minuli rad, odnosno na one koji imaju radno mjesto. Znači, predlažem da se izbriše ovaj posebni porez na plaće, mirovine, Prijedlog zakona o plaćama u lokalnoj upravi i samoupravi, to je skandalozno, to ne bi smjelo proći ukoliko želimo očuvati autonomnost tih institucija. Da se izbriše Zakon o porezu na dodanu vrijednost, da se briše Zakon o izmjenama Zakona o posebnom porezu, dobro ajde to neka ostane. Da ovaj Prijedlog zakona o posredovanju pri zapošljavanju i pravima za vrijeme nezaposlenosti itd., jer se svugdje zapravo skidaju određena socijalna prava i teret izlaska zemlje iz problema u koje nas je uvalila ova Vlada, prebacuje na 4 i pol milijuna građana Republike Hrvatske.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37305" n="6">
					<seg xml:id="ParlaMint-HR_T6.S13.u37305.s0">Hvala. Imamo primjedbu na točke od 3. do 11. To ćemo u postupku izglasavanja dnevnog reda napomenuti da postoji protivljenje uvrštavanja u dnevni red. A sada na temelju članka 205. Poslovnika određuje da se najprije odlučuje o prijedlogu da se pojedini zakon donese po hitnom postupku. To su akti navedeni u prijedlogu dnevnog reda pod točkom 3., te točkama 5. do 11. To su Prijedlog zakona o posebnom porezu na plaće, mirovine i druge primitke, s konačnim prijedlogom zakona, hitni postupak, P.Z. br. 414, točka 3. u prijedlogu dnevnog reda. Prijedlog zakona o izmjeni Zakona o porezu za dodanu vrijednost, s Konačnim prijedlogom zakona, hitni postupak, P.Z. br. 416, točka 5. Prijedlog zakona o izmjenama Zakona o posebnim porezima na osobne automobile, ostala motorna vozila, plovila i zrakoplove, s Konačnim prijedlogom zakona, hitni postupak, prvo i drugo čitanje, P.Z. br. 417, točka 6. Prijedlog zakona o potpori za očuvanje radnih mjesta, s Konačnim prijedlogom zakona, hitni postupak, prvo i drugo čitanje, P.Z. br. 418, točka 7. Prijedlog zakona o dopunama Zakona o posredovanju pri zapošljavanju i pravima za vrijeme nezaposlenosti, s Konačnim prijedlogom zakona, hitni postupak, prvo i drugo čitanje, P.Z. br. 419, točka 8. Prijedlog zakona o naknadi za pružanje usluga u pokretnim elektroničkim komunikacijskim mrežama, s Konačnim prijedlogom zakona, hitni postupak, prvo i drugo čitanje, P.Z. br. 420, točka 9. Prijedlog zakona o izmjeni Zakona o doprinosima, s Konačnim prijedlogom zakona, hitni postupak, prvo i drugo čitanje, P.Z. br. 421, točka 10. Prijedlog zakona o izmjenama i dopunama Zakona o obveznom zdravstvenom osiguranju, s Konačnim prijedlogom zakona, hitni postupak, prvo i drugo čitanje, P.Z. br. 422, točka 11. Prelazimo na glasovanje o hitnosti postupka o navedenim zakonima. Primjedba na uvrštavanje u dnevni red od točke 3. do 11. zastupnika Damira Kajina. Zatim da se izostavi iz ovog dnevnog reda točka 12. zastupnice Ingrid Antičević-Marinović, u ime kluba SDP-a. Predsjednica Vlade će se izjasniti o ovim primjedbama. Izvolite gospođo predsjednice.</seg>
				</u>
				<u who="#KosorJadranka" ana="#regular" xml:id="ParlaMint-HR_T6.S13.u37306" n="7">
					<seg xml:id="ParlaMint-HR_T6.S13.u37306.s0">Hvala lijepa gospodine predsjedniče, gospođe i gospodo zastupnici. Vlada ne prihvaća niti ovaj prijedlog koji je u ime kluba SDP-a iznijela zastupnica Antičević-Marinović zato što je to jedan od onih zakona koji mi držimo antirecesijskim i zato smo ga i poslali u ovom paketu, ali ni ove prijedloge koje je iznio zastupnik Kajin jer svi ovi zakoni koje smo uz rebalans proračuna dostavili idu za tim da se državne financije ustabile i da imamo realne osnove za izradu proračuna za 2010. godinu. Dakle, Vlada ostaje pri svom prijedlogu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37307" n="8">
					<seg xml:id="ParlaMint-HR_T6.S13.u37307.s0">Hvala lijepa. Uključimo se najprije da provjerimo kvorum, molim vas. Imamo kvorum, 114 nazočnih zastupnica i zastupnika. Prelazimo na izjašnjavanje po pojedinim točkama dnevnog reda koje se predlažu po hitnom postupku. Ima li tko od zastupnika osim gospodina Kajina primjedbu na hitnost postupka kod donošenja Zakona o posebnom porezu na plaće, mirovine i druge primitke, P.Z. br. 414, točka 3, dakle gospodin Kajin je protiv da se uopće uvrsti u dnevni red? Nema. Idemo na glasovanje. Uključimo se i glasujmo o hitnosti postupka za točku 3., odnosno P.Z. br. 414. Rezultat? Hitnost je prihvaćena većinom glasova, 75 glasova za, 10 suzdržanih, 26 protiv. Ima li tko od zastupnika primjedbu na primjenu hitnog postupka kod donošenja Zakona o izmjeni zakona o porezu na dodanu vrijednost, P.Z. br. 416, točka 5? Gospodin Kajin traži da se ne uvrsti u dnevni red. Nema. Idemo na glasovanje. Uključimo se i glasujmo o hitnosti za ovaj. Rezultat? Prijedlog da se uvrsti po hitnom postupku je prihvaćen sa 75 glasova za, 7 suzdržanih, 35 protiv. Treće, ima li tko od zastupnika primjedbu na primjenu hitnog postupka kod donošenja Zakona o izmjenama Zakona o posebnim porezima na osobne automobile, ostala motorna vozila, plovila i zrakoplove, P.Z. br. 417, točka 6? Gospodin Kajin protiv uključivanja u dnevni red? Vlada je naravno to sve, ove prijedloge odbila. Nema. Idemo glasovati. Molim uključimo se i glasujmo. Rezultat? Prijedlog je prihvaćen većinom glasova, 96 glasova za, 6 suzdržanih i 12 protiv. Ima li tko od zastupnika primjedbu na primjenu hitnog postupka kod donošenja Zakona o potpori za očuvanje radnih mjesta, P.Z. br. 418, točka 7? Gospodin Kajin je protiv uvrštavanja u dnevni red. Nema. Molim uključimo se i glasujmo. Rezultat? Prijedlog je prihvaćen većinom glasova, 93 glasa za, 9 suzdržanih i 8 protiv. Peto, ima li tko od zastupnika primjedbu na primjenu hitnog postupka kod donošenja Zakona o dopunama Zakona o posredovanju pri zapošljavanju i pravima za vrijeme nezaposlenosti, hitni postupak, P.Z. br. 419, točka 8? Gospodin Kajin je protiv uvrštenja. Nema. Molim uključimo se i glasujmo. Rezultat? Ovaj prijedlog je prihvaćen većinom glasova, 75 glasova za, 8 suzdržanih i 22 protiv. Ima li tko od zastupnika primjedbu na primjenu hitnog postupka kod donošenja Zakona o naknadi za pružanje usluga u pokretnim elektroničkim komunikacijskim mrežama? To je hitni postupak broj, P.Z. broj 420, točka 9. Gospodin Kajin protiv uvrštenja. Nema. Molim uključimo se i glasujmo. Rezultat? Ovaj zakon uvršten je većinom glasova, sa 85 glasova za, 10 suzdržanih i 9 protiv, po hitnom dakle postupku. Sedmo. Ima li tko od zastupnika primjedbu na primjenu hitnog postupka kod donošenja Zakona o izmjeni Zakona o doprinosima, P.Z. broj 421, točka 10. Dakle hitni postupak, gospodin Kajin protiv uvrštenja. Nema. Glasujmo. Molim uključimo se i glasujmo. Rezultat? Hitni postupak je prihvaćen većinom glasova, 78 glasova za, 10 suzdržanih i 21 protiv. Osmo. Ima li tko od zastupnika primjedbu na primjenu hitnog postupka kod donošenja Zakona o izmjenama i dopunama Zakona o obveznom zdravstvenom osiguranju, P.Z. broj 422, točka 11. Gospodin Kajin protiv uključenja. Nema. Molim uključimo se i glasujmo. Rezultat? Hitnost postupka je prihvaćena većinom glasova, 80 glasova za, 16 suzdržanih i 10 protiv. Ima li tko od zastupnika prigovor na preostale točke dnevnog reda, osim gospođe Ingrid Antičević Marinović u ime kluba SDP-a? Nema. Stavljam ovaj prijedlog da ova točka 12. ostane ili ne ostane u dnevnom redu. Molim uključimo se i glasujmo. Glasuje se primjedba je bila u ime Kluba zastupnika SDP-a da se ova 12. točka ne uvrsti u dnevni red. Sad glasujemo da li će se uvrstiti ili neće uvrstiti i molim uključimo se i glasujmo. Ako se tko bude glasovao za onda će biti da se uvrsti u dnevni red. Vlada je ostala pri svom stajalištu da ta točka dnevnog reda ostaje u dnevnom redu. Dakle, glasujemo o tome, ako bude više glasova plus, za onda ostaje u dnevnom redu. Oni koji su protiv da ta točka dnevnog reda uđe, onda će glasovati protiv da uđe u dnevni red. Izvolite. Rezultat? Prijedlog da ostane u dnevnom redu na prijedlog Vlade je 79 glasova, 3 su suzdržana, a 38 protiv. Dakle točka 12. dnevnog reda je ostala u dnevnom redu. A kako nije bilo primjedbi na točku 4. Prijedlog Zakona o plaćama u lokalnoj i područnoj (regionalnoj) samoupravi ostaje i to točka, jer …/Govornik se ne razumije./… nije bilo primjedbi pa proglašavam da je dnevni red usvojen onako kako smo ovdje pročitali. I molim vas da ne čitam cijeli dnevni red, a u skladu sa našom tradicijom da se nakon usvajanja dnevnog reda ne čita ponovo, jer je to samo gubitak vremena, a vidjeli smo da je dnevni red prihvaćen.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37308" n="9">
					<seg xml:id="ParlaMint-HR_T6.S13.u37308.s0">Dame i gospodo zastupnice i zastupnici, prelazimo na 1. točku dnevnog reda – 1. Prijedlog izmjena i dopuna Državnog proračuna Republike Hrvatske za 2009. godinu Prijedlog izmjena i dopuna financijskih planova - Hrvatskih voda za 2009. godinu - Hrvatskih cesta za 2009. godinu Prijedlog izmjena i dopuna Državnog proračuna i financijskih planova izvanproračunskih korisnika za 2009. godinu (konsolidirano) Predlagatelj je Vlada Republike Hrvatske. Prijedlog akta primili ste u pretince. Kod donošenja državnog proračuna primjenjuju se odredbe članka 174. i 175. Poslovnika Hrvatskog sabora. Raspravu su proveli odbori, ali nismo dobili izvješće sve koji odbori. Koje smo dobili za lokalnu i područnu. Dobili smo za Odbor za zakonodavstvo i Odbor za financije i državni proračun, koji nije stigao na klupe, pa molim da se što prije podijeli izvješće Odbora za financije, jer to je matični odbor za ovu točku dnevnog reda. Molim predsjednicu Vlade, gospođu Jadranku Kosor da dodatno obrazloži Prijedlog proračuna. Izvolite.</seg>
				</u>
				<u who="#KosorJadranka" ana="#regular" xml:id="ParlaMint-HR_T6.S13.u37309" n="10">
					<seg xml:id="ParlaMint-HR_T6.S13.u37309.s0">Hvala lijepa poštovani gospodine predsjedniče Hrvatskoga sabora, gospođe i gospodo zastupnici. Prije svega dozvolite mi da u ime Vlade Republike Hrvatske još jedanput, makar je to Vlada dakako učinila, još jedanput izrazim duboko suosjećanje obiteljima poginulih u prometnoj nesreći kod Kaštela, teškoj prometnoj nesreći i da evo najavim u ime Vlade da će vjerujem istraga biti uistinu brza i učinkovita, da ćemo danas ili sutra imati sve podatke kako bismo mogli povući dodatne poteze vezane za odgovornost onih koji su pridonijeli na žalost da se ovakva tragedija dogodi. Dame i gospodo, gospodine predsjedniče. Evo pred vama je novi rebalans proračuna za 2009. godinu. Dozvolite da kažem nekoliko riječi kao okvir ovome što predlažemo. Naime, sasvim je sigurno da ćemo se svi složiti oko toga da smo danas u teškoj gospodarskoj krizi, koja je iznimno velika, koja je pogodila mnoge. Mogli bismo zapravo reći sve građane i građanke Republike Hrvatske, ali da je treba gledati u kontekstu svjetske ekonomske krize. Naime, i najveće svjetske ekonomije bilježe nažalost pad i stagnaciju. Zemlje koje su smatrane gospodarski, koje su smatrane gospodarski najjačima, pokazale su velike slabosti u gospodarskoj politici u bankovnom sustavu u načinu na koji se investiralo proteklih desetak godina. To je dovelo do ogromne međunarodne krize, moglo bi se reći, znači prije svega krize povjerenja u kojoj ljudi ne žele više investirati, ne žele trošiti. Krize kreditiranja u kojoj banke ne žele kreditirati poslovne aktivnosti, krize prihoda, u kojoj vlade ne uspijevaju namaknuti dovoljno sredstava da bi održale istu razinu javne potrošnje. Dakako da Hrvatska nije izuzetak, dakako da Hrvatska nije otok. Jasno je da nismo izolirani od događaja u drugim zemljama, jer globalne recesije nitko nije pošteđen. Ja naravno neću sada trošiti vaše vrijeme kako bih navodila kako je to u drugim zemljama, prije svega Europske unije, ali i u svijetu. Jer znam i vjerujem da ste o svemu tome dovoljno informirani. Činjenica jest, dame i gospodo, da se mi nalazimo u složenoj situaciji, ali ću reći odmah da situacija sasvim sigurno nije kritična, da hrvatska Vlada da sve ono što mora i što su ovlasti hrvatske Vlade drži pod kontrolom i da mi vjerujemo i sigurni smo da ćemo ovim rebalansom prije svega stvoriti zdrave pretpostavke za izradu proračuna 2010. godine. I da ćemo prave namjere i prave aktivnosti, ako hoćete, makar ne volimo osobito tu riječ, ali upotrijebit ću je u ovom trenutku, reforme vidjeti i osjetiti u proračunu koji ćemo donijeti za 2010. godinu. Dakle, mi na tom poslu nastavljamo odmah. Kada kažem mi, mislim naravno na koalicijske partnere u Vladi Republike Hrvatske i već evo za ovaj tjedan sam najavila niz sastanaka na kojima ćemo zapravo započeti izradu temelja za proračun 2010. godine. U taj proračun mi ćemo ugraditi i sve one valjane primjedbe i prijedloge koji će vjerujem biti izrečene i u ovoj raspravi. I ja vas pozivam da predlažete, ja vas pozivam u istinu na konstruktivnu raspravu. I vjerujte vidjet ćete da ćemo one prijedloge koji su realni, koji su ostvarivi i koji mogu pomoći da proračun 2010. godine bude jamstvo za budućnost Hrvatske u istinu to i učinimo. Dakle da ih ugradimo u taj proračun. Naime, svi moramo biti svjesni razmjera poteškoća s kojima je Hrvatska suočena. I moramo shvatiti da na novu ekonomsku realnost mi moramo pronaći načina za odgovoriti. Teške odluke koje smo donijeli i o kojima ćete i danas raspravljati po našem su sudu neizbježne. Mi smo sigurni da ćemo se oporaviti, da ćemo sačuvati radna mjesta i održati kontrolu nad javnim financijama kako bismo mogli računati na ponovni rast čim se financijske prilike stabiliziraju. Naime, ako ne poduzmemo ništa, i u ovom trenutku sigurno da šteta može biti velika. Dakako da ovih dana i razgovaram sa mnogim ljudima diljem Hrvatske. Znam za sve, pa naravno i sama u svojoj obitelji, znam za sve strahove, za sve dvojbe, za sva razmišljanja koja idu za tim, što bi trebalo učiniti. Naravno bilo je oko toga puno razgovora i u hrvatskoj javnosti ovih dana. Bilo je naravno i puno napada na Vladu, ali naravno da smo mi tu kako bismo sve podnijeli. Prema tome, ništa nikome nije uzeto za zlo. Jer mislim da i svi koji razgovaraju, svi koji predlažu, svi koji na javnoj političkoj sceni daju neke prijedloge, ne rade to u lošoj namjeri. Dakle, mi svi imamo samo jednu Hrvatsku i moramo se boriti, moramo učiniti sve da ona bude stabilna u svakom smislu. Naime, mnogi ljudi govore ovih dana o strahu za budućnost. Svi uglavnom imaju neke kredite, za stan, auto, namještaj, godišnji odmor, odjeću, za školovanje djece itd. Prema tome, ja mogu reći u ime Vlade kojoj sam na čelu, da razloga za strah nema. Da ćemo učiniti sve da uistinu sutra bude bolje, stabilnije i da su svi napori koji činimo ovih dana, koji ćemo činiti ovoga ljeta. A ja sam evo i najavila da odmora neće biti. Možda tek nekoliko dana, idu za tim da uistinu napravimo duboke, teške, katkada bolne rezove. Ali one koji će biti temelj za budućnost. Dame i gospodo, evo tu iz oporbenih redova dolazi pitanje, što to znači? Pa evo dozvolite da kažem što to znači. Naime, do pojave ekonomske krize sustavno smo provodili politiku fiskalne konsolidacije i smanjivanje fiskalnog deficita. Naime kada su se prihodi ostvarivali i bolje od očekivanoga, držali smo rashode pod kontrolom i tako smanjivali fiskalni deficit i potrebu za zaduživanje. U sadašnjim uvjetima ekonomske krize, odgovornost je fiskalne politike poduzeti sve moguće mjere, kako bi se sačuvala stabilnost javnih financija i osigurala što brži oporavak gospodarstva uz očuvanje socijalne kohezije. Dame i gospodo, kao što znate i kao što vidite, uz rebalans proračuna mi smo podnijeli, odnosno predložili niz novih ili zakona, odnosno propisa kojima se neka pitanja u Hrvatskoj drugačije reguliraju. Moram reći da smo tražeći put rješenja neumorno razgovarali prije svega sa svojim socijalnim partnerima. Održano je niz sastanaka. Meni je možda žao što nakon tih sastanaka na kojima smo naprosto tražili najbolja rješenja, rješenja oko kojih će se složiti svi socijalni partneri ili barem većina, što su onda ti prijedlozi nikada zaključci bili možda krivo interpretirani u hrvatskoj javnosti. Jer je dakako svatko od sudionika imao pravo reći javnosti, novinarima o čemu se na tim sastancima razgovaralo, pričalo. Ali nikakav zaključak konačan nije bio donesen do sjednice Vlade u petak. Sjednica Vlade je najavljena dan prije. Dakle, odbacujem bilo kakve špekulacije o tome a i to smo mogli čuti i vidjeti da je bila upitna sjednica Vlade, njeno održavanje. Ne, ona je najavljena dan prije, ona je održana kad smo naravno sve ono što se moglo dogovorili prije svega u koaliciji a onda dakako i sa socijalnim partnerima. Ja neću odustati od tog i takvog načina rada bez obzira kome se to sviđalo ili ne. Dakle, razgovarati, razgovarati i razgovarati, slušati i slušati, osluškivati, čuti svoje partnere i onda se odlučiti za ono što je najbolje. Tako je bilo i u razgovoru sa i sindikatima i poslodavcima. Moram reći da su neka rješenja koja su pred vama uistinu došla iz sindikalnih središnjica i to je prava istina za koje se onda Vlada u konačnici i odlučila da je većina sindikata, znači državnih i javnih službi sindikalnih središnjica se opredijelila za rješenja koja su pred vama ali isto tako da smo dobili određenu, dakle ne sasvim sigurno bez ostatka ali potporu i Hrvatske udruge poslodavaca. Što mi predlažemo? Ali prije toga dozvolite da kažem još nešto oko same strukture državnoga proračuna na tragu svih onih koji kažu da imaju ideje gdje se još dodatno moglo drastično odrezati a da se ne diraju ni mirovine ni plaće, niti socijalna davanja. Dakle, struktura našega proračuna je takva da otprilike 80% proračuna jest upravo ovo o čemu govorim, dakle mirovine, plaće, ali isto tako doplatak za djecu, rodiljne naknade, socijalna davanja i tako redom. Prema tome, to je ono s čime mi raspolažemo. Dakako da smo mi, vi znate dobro mi smo dodatno i u prvom i u drugom rebalansu smanjivali sve ono što se smanjiti dalo, dakle od te čuvene i famozne reprezentacije koja sigurno nije i ne može biti mjerilo svih stvari do kupnje automobila, korištenja kartica, dakle jednog drugačijeg načina ponašanja na koje nas tjera situacija u kojoj se nalazimo ali za koje osobno mislim da mora biti opće prihvaćen način ponašanja i u budućnosti. Dakle, bez obzira na vrijeme koje dolazi i koje će sasvim sigurno jednoga dana biti bolje, bez obzira što će sasvim sigurno prihodi jednoga dana biti veći mislim da taj način ponašanja jest jedino prihvatljiv za ono što se zove državna uprava i korisnici državnoga proračuna. Dakle, mi smo kao što vidite među ostalim predložili i jedan poseban porez koji se odnosi na mirovine i na plaće. To je porez koji će trajati kratkotrajno, dakle do kraja ove godine i do kraja slijedeće godine, dakle 31. prosinca 2010. godine. Tim porezom neće biti dotaknuti umirovljenici do 3 tisuće kuna mirovine, niti zaposlenici koji imaju plaću do 3 tisuće kuna. Na taj način dame i gospodo mi smo zaštitili gotovo 900 tisuća umirovljenika i otprilike 600 tisuća zaposlenih. Dakako, ili točnije reći ću evo podatak. 891 tisuća 581 umirovljenik znači koji ima mirovinu do 3 tisuće kuna neće plaćati niti lipe. Zatim smo uveli stopu od dakle 3 tisuće kuna do 6 tisuća od 2%. Taj postotak će obuhvaćati 228 tisuća 133 umirovljenika. I imamo stopu iznad 6 tisuća kuna za plaće i mirovine. Konkretno kod mirovina obuhvaćat će to 40 tisuća 167 umirovljenika. Dozvolite da kažem još jednu činjenicu naravno gledanu u svijetlu svih odluka prijašnjih Vlada a mislim da imam pravo i o tome nešto reći. Mi u ovom rebalansu koji je uistinu i težak i bolan nismo dotaknuli niti jednom jedinom lipom doplatak za djecu i rodiljne naknade. Dakle, to je otprilike 4 milijarde kuna koje ostaju nedirnute u državnom proračunu. Zašto smo se odlučili za to? Zato što doplatak za djecu prima oko 400 tisuća djece, zato što je to otprilike 255 tisuća korisnika, zato što mislimo da na taj način prije svega zadržavamo jedan od stupova rada ove Vlade a to je populacijska politika koja je sasvim sigurno strateško i prvorazredno nacionalno pitanje, zato što na taj način osnažujemo obitelji sa djecom i svakako rodiljne naknade koje i dalje ostaju delimitirane za prvih šest mjeseci, znači puna plaća za zaposlene majke ali isto tako i sve ono drugo što ženama, majkama odnosno obiteljima pripada na temelju posebnog propisa koji je stupio na snagu početkom ove godine. Sjetimo se nekih prošlih vremena kad to i nije bilo tako, znači kad sva ta primanja i nisu bila nedirnuta ali smatrali smo da možemo pronaći druge načine a da ponavljam još jedanput te 4 milijarde apsolutno ostavimo nedirnute. Što se tiče investicija o kojima je puno i puno bilo riječi u javnosti, naravno posebno u političkom životu reći ću da sve investicije vezane za izgradnju cesta mi prolongiramo, znači smanjujemo dinamiku sa 4 na 6 godina i naravno tražimo nove načine prije svega kreditiranja odnosno financiranja. Što se tiče pelješkog mosta koji je postao jedno opće mjesto o kojem svi oni koji nešto imaju za reći o državnom proračunu uvijek govore kao središnjem mjestu govoreći kad bi se pelješki most uklonio iz proračuna a on i nije u proračunu i to vjerujem svi ovdje znate onda bi se riješili svi problemi oko državnih financija. Dakle, što se tiče pelješkog mosta do današnjeg dana na toj poziciji jest 200 milijuna kuna. Mi smo odlučili smanjiti tu investiciju za 100 milijuna kuna, ostaviti ono što se mora i može učiniti u ovom trenutku. Prolongiramo izgradnju kao što sam rekla do 2015. godine, ne odustajemo, prolongiramo. A za ovih 100 milijuna kuna koje smo dodatno umanjili na toj poziciji gradit će se, popravljati županijske odnosno lokalne ceste jer smatramo da nam je dužnost kao Vladi voditi računa i o otprilike 50 tisuća zaposlenih u građevinarstvu koji sasvim sigurno jednako tako ne mogu i ne smiju ostati bez posla. Isto tako ćete vidjeti da smo donijeli i neke odluke koje su vezane za potporu gospodarstvu, dakle vezano za tzv. neradni petak, odnosno skraćenje radnoga tjedna, tu smo pronašli prostora za potporu gospodarstvu, odnosno gospodarstvenicima, ali isto tako uvodimo i na tragu i vaših rasprava poseban još dodatno porez na luksuz, na mobilnu telefoniju. Evo kad spominjem mobilnu telefoniju, dozvolite da vam kažem nekoliko zanimljivih podataka koje sam s tim u vezi prikupila. Evo primjerice broj sms poruka u prošloj godini dosegnuo je razinu od 3,8, znači gotovo 4 milijarde poruka, i u odnosu na primjerice 2006. porastao je za 50%. Broj utrošenih minuta u mobilnoj telefoniji u 2008. godini iznosio je 7,5 milijardi i u odnosu na 2006. godini povećao se za 40%. Broj korisnika pokretnih komunikacijskih mreža u 2008. iznosio je 5,9 milijuna, a u 2008. i u 2007. godini prosječno se povećavao godišnje za 16%. Evo to su neke brojke koje mislim da mogu makar za milimetar pojasniti zašto se Vlada odlučila i na ovakve mjere. Dame i gospodo, na ono što ćemo dalje raditi i što evo možete očekivati tijekom ljeta, dakle do izrade proračuna za slijedeću godinu jest nova revizija svih agencija, ureda i svega onoga što je osnovano, naravno sa napomenom da sve ono što smo morali osnovati u skladu sa pregovorima za ulazak Hrvatske u Europsku uniju morat ćemo dakako ostaviti i tu nema dvojbe. Dakle rekli smo u koaliciji ništa nije nedodirljivo, sve je na stolu, dakle razgovarat ćemo apsolutno o svemu, od potpora nadalje. Svako javno poduzeće, odnosno poduzeće u većinskom državnom vlasništvu mora napraviti akcijski plan za smanjivanje nelikvidnosti. I moram još spomenuti budući da smo evo proteklih dana donosili neke odluke vezane za udžbenike, da će 300 tisuća udžbenika koji su prikupljeni biti poslano u županije koje imaju najniži dohodak po glavi stanovnika. Tu mislim na prije svega županije koje su stradale u ratu i da je završen i program kupnje, odnosno osiguravanja udžbenika za djecu kojima je to osobito potrebno, dakle na tome rade dva ministarstva, Ministarstvo zdravstva i socijalne skrbi, znanosti, obrazovanja i športa, ali tu pomaže i Ministarstvo obitelji, branitelja i međugeneracijske solidarnosti. Dakle radi se otprilike za 42 tisuće i 500 učenika u cijeloj Hrvatskoj, a dakako da tražimo i načine subvencioniranja prijevoza za te učenike. Radi se naravno o učenicima čije obitelji će udovoljiti zahtjeve vezano za recenzus. Dame i gospodo, još evo možda na kraju podatak koji morate znati s obzirom na strukture proračuna u ovoj godini za mirovine je potrebno, odnosno planirani prihodi su 34 milijarde 710 milijuna 65 kuna i 897 lipa. Prihodi od doprinosa su nešto veći od 20 milijardi, a prihodi iz proračuna veći od 14 i pol milijardi. I još evo imamo uračunato nekih 8 milijuna i 514 kuna ostalih prihoda. Molim vas da to uzmete u obzir kad budete raspravljali o svim predloženim dokumentima i dozvolite na samom kraju da još podsjetim da smo smanjili plaće dužnosnicima 10 pa 5%, da smo smanjili povlaštene mirovine, da smo donijeli odluke o zabrani kupnje automobila, zabrani korištenja kartica za sve osim ministara i državnih tajnika, a za njih samo za službena putovanja u Hrvatskoj i inozemstvu. I najavljujem još i izradu, odnosno raspravu o Zakonu o plaćama u lokalnoj upravi. Moram tu samo spomenuti da jednu činjenicu, da kad smo to najavili, a neprekidno u razgovorima sa sindikatima plaće u lokalnoj, na lokalnoj razini se ističu kao kamen spoticanja kad se govori o plaćam u državnoj i javnim službama i na lokalnoj razini. Tu imamo velike prigovore. Kad smo krenuli u izradu ovoga zakona koji bi to sve zajedno trebao regulirati, dakle i plaće na lokalnoj upravi, krenula je uistinu jedna kanonada prigovora. U tom smislu da se tu naprosto ništa ne smije dirati. To spominjem samo usput jer ćete taj zakon imati sada u prvom čitanju. Usput, jer puno onih koji predlažu što bi Vlada trebala učiniti govori primjerice o tome da bi Vlada treba i evo to je bio izravna poruka i meni otpustiti 70 tisuća službenika u javnim i državnim službama, kada odmah ovoga trenutka tako bi se spasila i javne financije, ali isto tako ima i prijedloga da treba ukinuti odmah te silne općine, gradove i županije. Dakle ja najavljujem i najavila sam da ćemo mi krenuti i u analizu svega toga. Znači imamo li uistinu previše općina, gradova, županija. Pozivam sve vas koji se želite na bilo koji način uključiti u tu skupinu koja će najprije analizirati imamo li ih uistinu previše, pa onda ako imamo što bismo to trebali i gdje ukinuti. I pretpostavljam da tu neće biti političkih barijera u onom smislu da možete, kao što je bilo i do sada u ovim mjerama koje smo predložili, možete sve rezati, možete sve smanjivati, možete raditi reforme, ali sve do mojih vrata. Kad dođete do mojih vrata, tu ne dirajte, to je zaštićeno i protiv toga ćemo se boriti svim sredstvima. Evo dame i gospodo, ja još jedanput pozivam na suglasje oko ove rasprave. Učinili smo ono što smo u ovom trenutku mogli, sigurni da i ovaj rebalans vodi u stabiliziranje financija i da nas vodi u dobru, stabilnu, staloženu izradu proračuna za 2010. godinu. O ostalim aspektima rebalansa predlažem da vam nešto kaže ministar financija. A ja evo odmah najavljujem da ću iza podneva morati krenuti na sastanak, pa molim da me ispričate, da prihvatite ispriku, jer sam za danas sazvala sastanak sa predstavnicima javnih poduzeća kako bismo raspravljali o nepodizanju cijena s obzirom da je Vlada predložila i podizanje PDV-a za 1 postotak, a takav sastanak imam sutra, naravno sa svojim kolegama, sa svima onima koji u Hrvatskoj mogu nešto reći o cijenama hrane i drugih važnih proizvoda i ja vjerujem da ćemo postići dogovor i nema nikakvog razloga da se zbog podizanja PDV-a za 1% podižu cijene hrane i ostalih artikala važnih za život. Na samom kraju, kad sam već spomenula PDV, reći ću da je upravo iz redova evo i vas zastupnika koji ovdje sjedite, iz nekih stranaka, dolazio prijedlog o tome da PDV povećamo na 24, na 25%, ali bilo je i onih koji… bilo je i onih, gospodin Kajin, a bilo je i onih… … /Upadica se ne čuje./… A bilo je i onih koji neprekidno kao mjeru prizivaju dolazak MMF-a. Prema tome, molim vas da sve te činjenice uzmete u obzir. Ja mislim da smo mi sposobni, pametni, da imamo dovoljno i snage i mudrosti i znanja, ali prije svega i zajedništva da riješimo svoje probleme i svoja pitanja sami u Hrvatskoj bez ičije pomoći, jer mi to možemo i naravno što je najvažnije, jer mi to znamo. Hvala vam lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37310" n="11">
					<seg xml:id="ParlaMint-HR_T6.S13.u37310.s0">Hvala predsjednici Vlade. Dame i gospodo zastupnici, prije nego nastavimo želim vas informirati da je do sada prijavljeno po ovoj točki dnevnog reda 7 klubova i 52 zastupnice i zastupnika plus jedan klub pet minuta, za sada kažem, što otprilike iznosi 11 sati rasprave, bez replika, odgovora na replike, ispravke netočnih navoda i sudjelovanje predstavnika Vlade u raspravi. Po mojoj procjeni slobodnoj to bi bilo od 14 do 16 sati rasprave kumulativno gledajući, a možda sam čak malo i optimističan u tom pogledu. Sada imamo devet ispravaka netočnih navoda pa počnimo po redu. Gospodin Marin Jurjević, izvolite.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37311" n="12">
					<seg xml:id="ParlaMint-HR_T6.S13.u37311.s0">Hvala. Netočan je navod gospođe premijerke da situacija nije kritična, da razloga za strah nema i da je ovo socijalni proračun. Gospođo Kosor, ovo nije socijalni nego daltonistički proračun. Upalilo se crveno svjetlo, svi vide crveno, jedino vi vidite zeleno i u vašoj slavnoj petoj brzini vozite i dalje prema provaliji, s time što se u kompoziciji nalazi nažalost kompletno hrvatsko društvo. Vi se ovdje hvalite da milijun i po sugrađana što umirovljenika, što onih koji rade neće bit oporezovani jer primaju 3 tisuće kuna plaću, do 3 tisuće kuna. To je samo po sebi već katastrofa, to je već samo po sebi kritično, a to šta se uzdate da će vas spasiti SMS poruke samo govori o tome u kakvu bezizlaznu situaciju ste došli i za kakve se sve slamke hvatate.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37312" n="13">
					<seg xml:id="ParlaMint-HR_T6.S13.u37312.s0">Hvala. Gospodine zastupniče, htio bih vas samo u početku ove rasprave upozoriti da ne koristite institut ispravka netočnih navoda radi iznošenja vaših mišljenja koja spadaju u repliku, a ne u ispravke netočnih navoda, jer ništa niste ispravili nego polemizirali. Idemo dalje. Ovo naravno znam i svjestan sam da uzalud govorim, ali moja je dužnost to upozoriti, kazati i povremeno ću se na tu opomenu u tom pogledu i vraćati. Nemojte mi zamjerit. Kad se ima pravo govorit ispravke o bilo čemu, onda i mi možemo sa predsjedničkog stola upozorit da to nisu ispravke nego zapravo replike. Sada je na redu gospodin Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37313" n="14">
					<seg xml:id="ParlaMint-HR_T6.S13.u37313.s0">Hvala lijepa. Evo sad ćete vidjeti da nije uzaludno što ste rekli, jer ja ću se točno držati dva navoda. Jedan navod je, gospođa Kosor je rekla znamo držati rashode pod kontrolom što je apsolutno netočan navod jer ova Vlada se zadnjih pet odnosno šest godina ponaša kao pijani milijarder i ne zna držati rashode pod kontrolom što je dokaz da je proračun u rashodovnoj strani narastao sa 90 na preko 120 milijardi kuna, odnosno 121 milijardu kuna. Da ne zna držati rashode pod kontrolom, činjenica je da su i od zadnjeg rebalansa najavljivali velike uštede, a uspjeli su uštediti svega nešto preko 100 milijuna kuna. I jedino rješenje koje su ponudili je onda ovaj harač na hrvatske građane da oni iz svojih prihoda, milijardu i 400 milijuna kuna daju toj Vladi da ona dalje nastavi neodgovorno trošiti. I još jedan netočan navod je kad kaže gospođa Kosor da je zaštitila neke hrvatske građana sa ovim proračunom, odnosno da neki neće plaćati porez što je apsolutno netočno …/Govornik isključen./…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37314" n="15">
					<seg xml:id="ParlaMint-HR_T6.S13.u37314.s0">Hvala.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37315" n="16">
					<seg xml:id="ParlaMint-HR_T6.S13.u37315.s0">Jer PDV će plaćati svi građani Hrvatske, ne samo neki nego svi građani Hrvatske … /Govornik isključen./… i oni koji nemaju nikakvog prihoda i ova vlast nije zaštitila nikoga osim sebe i svojih koalicijskih partnera.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37316" n="17">
					<seg xml:id="ParlaMint-HR_T6.S13.u37316.s0">Hvala. Osim što pod ispravkom govorite vaše mišljenje, još i oduzimate malo i vremena više nego što vam pripada. Pa zbog toga vas upozoravam kad ovdje počne žmigat da treba prekinut raspravu. To važi za svakoga, naravno. Na redu je gospodin zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37317" n="18">
					<seg xml:id="ParlaMint-HR_T6.S13.u37317.s0">Pa ja bih ispravio netočni navod predsjednice Vlade da su držani troškovi pod kontrolom. Dakle gospođo Kosor, u mandatu HDZ-ove Vlade vi ste stavku intelektualne i osobne usluge povećali deset puta, sa 126 milijuna kuna 2001. na milijardu 300 milijuna kuna 2009. godine. Usluge promidžbe i informiranja ste utrostručili. Samo u prošloj godini, dakle 2008., ste povećali ove obje stavke za 30%. Da nije bilo takvog bezrazložnog povećanja ovih nepotrebnih stavaka danas ne biste imali razlog uvoditi harač.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37318" n="19">
					<seg xml:id="ParlaMint-HR_T6.S13.u37318.s0">Hvala. Harač je pjevanje u &quot;Smrt Smail-age Čengića&quot;. … /Svi govore u glas, ne razumije se./… Jedna od pjevanja. … /Svi govore u glas, ne razumije se./… I tamo je bio vojvoda Bauk. … /Upadica: Tako je!/… A sad je na redu gospodin Arsen Bauk. Izvolite.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37319" n="20">
					<seg xml:id="ParlaMint-HR_T6.S13.u37319.s0">Zahvaljujem, gospodine predsjedniče. Dakle, ja ću ispravit navod koji je potpuno netočan, a to je da hrvatska Vlada drži stvari pod kontrolom. Prošli tjedan smo mogli vidjet… … /Svi govore u glas, ne razumije se./… Prošli tjedan smo mogli vidjet kako ih drži pod kontrolom. Dakle, u nedjelju je bilo 6% državnim službenicima i javnim manje, u ponedjeljak 8% harača odnosno kriznog poreza, u utorak 5% i povećanje PDV-a, u srijedu 3%, a u petak 2+4. To pokazuje, kolegice i kolege, da je Vlada potpuno izgubila kompas. Međutim, prolazeći danas pored zgrade Vlade ja sam pronašao jedan kompas. On se dosta ovako zanimljivo okreće, međutim jedini smjer kojega on pokazuje je smjer silaska ove Vlade s vlasti prijevremenih izbora. Zahvaljujem.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37320" n="21">
					<seg xml:id="ParlaMint-HR_T6.S13.u37320.s0">Hvala. Molim vas. Promjene u prijedlozima su rezultat pregovora sa partnerima. Gospođa Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37321" n="22">
					<seg xml:id="ParlaMint-HR_T6.S13.u37321.s0">Hvala. Netočno je što je gospođa predsjednica izjavila da nismo smanjivali dječji, evo ni s ovim ne smanjujemo dječji doplatak. To je naprosto netočno gospođo premijerko jer ste smanjili dječji doplatak rebalansom prije nepunih 10 dana. Ja dozvoljavam da ste na to uopće i zaboravili, to dozvoljavam. Drugo, već je ovdje bilo ispravljano, ali ja također ispravljam, što je rekla gospođa premijerka da stanje nije kritično i to bi zaista bio samo vrijednosni sud da činjenice su nepobitne i da se one dadu golim rukama opipati. Ne da stanje nije kritično, nego kritičnije ne može biti. Dakle, Vlada koja nas je na čelu sa onim koji je pobjegao i onom koji se ne zna trag, dakle do ovdje dovela sada, dakle naplaćuje, ispostavlja račune umirovljenicima, činovnicima, oni koji račune te nisu napravili. … /Govornica je isključena./ …</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37322" n="23">
					<seg xml:id="ParlaMint-HR_T6.S13.u37322.s0">Hvala.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37323" n="24">
					<seg xml:id="ParlaMint-HR_T6.S13.u37323.s0">Dakle, opet laž i muljanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37324" n="25">
					<seg xml:id="ParlaMint-HR_T6.S13.u37324.s0">Upozorio sam zastupnike prije nekoliko dana pa mi dozvolite da ponovo to ponovim, da upotrebljavanje riječi laž i lažete nije primjereno. Možete reći ne govorite istinu. Malo je uvredljivo i malo je u najmanju ruku uvredljivo. Ja vas upozoravam na umjereni, da tako kažem umjereni rječnik, umjeren do pretežito umjeren recimo rječnik. Gospođa Željka Antunović, ispravak netočnog navoda. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37325" n="26">
					<seg xml:id="ParlaMint-HR_T6.S13.u37325.s0">Netočan je navod predsjednice Vlade da se kroz ovaj proračun ne diraju plaće i mirovine. Naime, na prvi pogled možda je to i tako, ali kaže naš narod &quot;nije šija, nego vrat&quot;. Zakonom o kriznom porezu ili kako se već u narodu govori haračem, plaće se smanjuju 2 ili 4%, ovisno o visini plaće, jednako i mirovine, kao što se mirovine još dodatno smanjuju ukidanjem redovnog usklađivanja. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37326" n="27">
					<seg xml:id="ParlaMint-HR_T6.S13.u37326.s0">Gospodin Davorko Vidović, ispravak netočnog navoda.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37327" n="28">
					<seg xml:id="ParlaMint-HR_T6.S13.u37327.s0">Pa zapravo ispravljam također na tragu i ovog što je prethodnica rekla. Nije točno da se mirovine do 3000 kuna neće dirati. Izostankom indeksacije koja je sastavni dio mirovine umirovljenicima će se uzeti dodatno 700 milijuna kuna. Dakle, ako tih 700 milijuna kuna se uzme umirovljenicima koji im po zakonu pripadaju, to je ništa drugo nego smanjenje. Dakle, diraju se mirovine ispod 3000 kuna. Također je netočna i konstatacija gospođe premijerke da se ne dira u dječje doplatke. Dječji doplatci u 2009. godini korisnici dječjih doplataka je 100 tisuća djece manje nego 2002. godine. 100 tisuća djece manje, a nije se niti za cenat povećala masa za dječje doplatke u zadnjih 7 godina.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37328" n="29">
					<seg xml:id="ParlaMint-HR_T6.S13.u37328.s0">Hvala. Gospodin zastupnik Damir Kajin. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u37329" n="30">
					<seg xml:id="ParlaMint-HR_T6.S13.u37329.s0">E ovako, da rekoh gospođo predsjednice da nije problem da li će se PDV plaćati 23 ili 24%, ali da treba uvesti međustopu od 10% na domaću hranu, na struju, na plin, na vodu, pa onda možemo ukinuti i nultu stopu koju imamo za dječje potrepštine, turizam, novine da ostanu 10%. E jedino tako bismo gospođo potakli potrošnju i jedino tako bi građani u ovoj zemlji mogli biti donekle siti. I rekoh još nešto kod PDV-a, da rok plaćanja PDV-a sa 30 dana treba protegnuti na 60 dana i rekoh da uvoznici ovi mali koji plaćaju PDV u roku od 8 dana trebaju biti barem vraćeni na ono pred dvije godine i plaćati PDV u roku od 30, ako ne i 60 dana. I drugi vaš neispravan navod. Pelješki most da nije u proračunu. Ali je taj most u vanproračunskom fondu Hrvatskih autocesta, odnosno Hrvatskih cesta koji isto tako pune … /Govornik je isključen./ …</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37330" n="31">
					<seg xml:id="ParlaMint-HR_T6.S13.u37330.s0">Hvala. Gospođa zastupnica Romana Jerković. Izvolite.</seg>
				</u>
				<u who="#JerkovićRomana" ana="#regular" xml:id="ParlaMint-HR_T6.S13.u37331" n="32">
					<seg xml:id="ParlaMint-HR_T6.S13.u37331.s0">Hvala. Gospođa predsjednica Vlade je rekla, citiram, &quot;ovim rebalansom proračuna stvorit ćemo zdrave pretpostavke za proračun za 2010. godinu&quot;, apsolutno netočno. Istina je da ćete opteretiti ionako preopterećen narod, što nije nimalo zdrava pretpostavka za 2010. godinu. Ovaj proračun nije dinamičan, nije u funkciji razvoja kao jedine pretpostavke za razvoj koji nas može izvući iz krize. Dakle, ministarstvo je kresalo svoje rashode, međutim to apsolutno nije dovoljno, to je trebalo davno učiniti. Na to vas upozoravamo već 2 godine, ali to nas ne može izvući iz krize.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37332" n="33">
					<seg xml:id="ParlaMint-HR_T6.S13.u37332.s0">Hvala. Ministar financija još uvodno, gospodin Ivan Šuker. Gospodine ministre, 10 minuta.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37333" n="34">
					<seg xml:id="ParlaMint-HR_T6.S13.u37333.s0">Hvala lijepo gospodine predsjedniče, poštovane dame i gospodo. Pa dozvolite mi s obzirom na i ove ispravke sve da izjasnim činjenice koje naprosto može svatko pročitati na portalima Ministarstva financija i Hrvatske narodne banke. Prema tome, mi možemo razgovarati politički i hoćemo, ali brojka je nešto što je tu, sviđala se ona nekome ili ne sviđala. No što je osnovni cilj ovog rebalansa proračuna? Osnovni cilj je isfinancirati sve obveze do kraja godine na vrijeme kao što je to bilo u prvih 7 mjeseci i osigurati hrvatskom gospodarstvu dodatna sredstva. Druga stvar, stalno zaboravljamo da smo u eri povijesno niskih kamatnih stopa, forsirali zaduženje, zaduživali smo se, gradili, hvalili se, danas ti krediti dolaze na naplatu. 2009. je to bilo zajedno s kamatama preko milijardu i 100 milijuna, govorim samo o središnjoj državi. Sljedeće godine je to daleko više. No, danas govorimo da je ovo što se uvodi harač. Da li je smanjenje 10% plaća temeljem direktive MMF-a 2000. bio harač ili nije? Da li je neisplata božićnica i dara za djecu bilo daleko financijski više kad je prosječna plaća bila skoro 40% niža nego što je danas? Da li je to bio daleko veći i jači financijski udar za Hrvatsku nego što je to danas? Ali onda su to bili viši ciljevi, a danas je to harač. Da li je priča oko uvođenje kunu i 20 za izgradnju hrvatskih cesta i autocesta, kada dodate PDV-e, kunu i pol, onda je to bio razvojni porez. Ali nemojte zaboraviti da ste tu kunu i 50 uzimali od hrvatskog gospodarstva i od hrvatskih građana. Dakle, svako vrijeme nosi svoje strategije, svako vrijeme nosi i svoje poreze. Samo ponavljam, nemojte zaboraviti što ste radili u vremenima kada je svjetsko gospodarstvo bilo u ekspanziji. Kada je svjetsko financijsko tržište imalo novaca koliko god hoćete i mogli ste ga dobiti po vrlo povoljnim kamatnim stopama. Danas je situacija puno drugačija. Danas je situacija da financijsko tržite takvo kakvo je, sredstva je vrlo teško dobiti i tu smo gdje jesmo. Što smo mi napravili ove godine? Kada zbrojite sva tri rebalansa proračuna, izvorni proračun je smanjen za 7 milijardi kuna. I još kada tome dodate one 2 milijarde kuna obveza koje su nastale zbog brodogradnje i nekih drugih stvari koje su preraspodijeljene, a nisu zbog toga povećani rashodi, onda možemo govoriti o smanjenju proračuna 9 milijardi kuna. Znate što, ja sam ovdje bio i oporbeni zastupnik. I mnoge stvari pamtim. Pamte se obrazloženja zašto smo prodali kontrolni paket Hrvatskog telekoma za izuzetnu malu cijenu, za financiranje deficita. Imate potpisani &quot;stand by&quot; aranžman sa MMF-om Aneks iz 2003. godine. Gdje kažete, da ćete sa sredstvima prodaje INA-e koja kasne, financirati deficit 2003. godine. To su bili dani gospođo Pusić, imat ćete priliku reći. ... /Upadica se ne razumije./ ...</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37334" n="35">
					<seg xml:id="ParlaMint-HR_T6.S13.u37334.s0">... /Govornik nije uključen./ ...</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37335" n="36">
					<seg xml:id="ParlaMint-HR_T6.S13.u37335.s0">Vaša reakcija mi najbolje pokazuje da govorim istinu. No, isto tako velite da je proračun narastao za toliko i toliko. Hajdemo vidjeti gdje su utrošena ta sredstva? Kolike su bile mirovine, masa sredstava za mirovne kada ste vi otišli s vlasti? Znate, čekajte malo. Pa čemu nervoza ljudi moji. Ja vam samo hoću dati obrazloženje rashodovne strane. Vi mi to ne dozvolite. Jer gledajte, vi ćete već u ovim ispravcima ste govorili stvari koje vam ja želim dokumentirati da se ne trudite više, da ispravljate istine za milog Boga. Pa idemo vidjeti gdje je otišlo tih 30 i još nešto milijardi. Dakle, mirovine su bile 22 milijarde 700, a danas su 29,3 kada dodate branitelje onda je to 34. znači to je povećanje od skoro 11 milijardi. Plaće su bile masa sredstava 22 milijarde, sada su 30 milijarde. To je već 20 milijardi povećanja. Hoćete ovoga koliko su povećana sredstva što se tiče EU pomoći Hrvatske komponente? Hoćete da pričamo i tome koliko smo novaca skupili na jedno mjesto kada smo počistili onih vaših 150 računa na kojima se konstanto nalazila milijarda kuna? Dakle to je sve. I došli smo do rashodovne strane ovakva kakva je. Ali nitko neće reći da je deficit državnog proračuna prošle godine bio 0,8%. I da nije došlo do ove svjetske i europske krize, mi bi danas imali uravnotežen proračun. To je činjenica. To je istina. A vi ste imali deficit od 6,3. No, kažem to je sve o čemu bi se dalo razgovarati. No gledajte, i usprkos teške situacije, mi smo za poljoprivredu i gospodarstvo ovim rebalansom proračuna osigurali 596 novih milijuna. Osigurali smo ih. Bez obzira koliko se to nekome sviđalo ili ne sviđalo. O tome da li je reći bolje da ćete opustiti 70 tisuća ljudi, onda recite od kuda. 180 tisuća je zaposleno u prosvjeti i u zdravstvu. 45 tisuća u policiji. Imate 7 i još nešto tisuća carinika i poreznika. Iz koga ćete vi to korpusa državnih službenika i namještenika otpustiti 70 tisuća? Ili poziv MMF-u. pa to ste napravili 2000. i što se dogodilo? Skresali ste sva moguća i nemoguća prava hrvatskih građana, bacili ste ih tada sa primanjima na koljena, a danas pričane o nekakvom haraču. Dakle, da ponovim. Ovo su kratkoročne mjere sa ciljem da uspješno završimo 2009. godinu. Godinu u kojih prvih 7 mjeseci nisu kasnile plaće, nisu kasnile mirovine, nisu kasnila socijalna davanja, niti ništa. Drugi cilj je uspješno prebroditi 2010. godinu kada očekujemo oporavak svjetskog gospodarstva, a paralelno s tim i oporavak hrvatskog gospodarstva. Zato je ovo jedan od poreza sa rokom trajanja praktički do 31. 12. Daj Bože da bude bolja situacija da ga eliminiramo čim prije. A u jednom dijelu dugoročnih mjera je govorila i gospođa predsjednica hrvatske Vlade. Dakle, mjere koje će dati dugoročan efekat. Da li se porez na imovinu koji se danas zove komunalna naknada i koji ima jedna Hrvatska, da li se može to uvesti u 15, 20 dana? I da li može imati efekata u 15, 20 dana? Ne može. Ali dugoročno može imati efekat. Isto tako kao i neke strukturne promjene. Evo danas smo nažalost svjedoci jedne tragične situacije što se tiče Hrvatskih željeznica jedne tragedije. Pitanje je hoćemo li svi zajedno podržati strukturne promjene u Hrvatskim željeznicama? Hoćemo li ove 2 milijarde i 600 milijuna koje će ići iz državnog proračuna usmjeravati prema restrukturiranju Hrvatskih željeznicama? Ili ćemo ići po sistemu kada god dođe, ono što je gospođa predsjednica hrvatske Vlade rekla, kada god dođe nešto pred naša vrata, onda se to ne smije dirati? Onda je to nešto što je zabranjeno. Na takav način se ne može napraviti ništa. Dakle, mi smo se odlučili za korak i to već radimo 6 godina, uvođenje reda u ovu državu. I uvođenjem riznice, uvođenjem unutarnje kontrole revizije rezultati su potpuno jasni. Za razliku od vašeg deficita 6,3 mi smo prošlu godinu završili sa 0,8. Meni je žao gospodo ali možda bi neki htjeli vidjeti Hrvatsku na koljenima ali to ne budete gledali taj film.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37336" n="37">
					<seg xml:id="ParlaMint-HR_T6.S13.u37336.s0">Sad je 11 ispravaka i prije 9, to je 20. Gospodin Goran Beus Richembergh izvolite prvi.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u37337" n="38">
					<seg xml:id="ParlaMint-HR_T6.S13.u37337.s0">Htio bih ispraviti jedan nevjerojatan matematički proračun. Naime, gospodin Šuker kaže da je postojalo vrijeme kad su plaće bile 140% manje nego danas. Baš me zanima koliko je to bilo točno u kunu i koje je to godine bilo. A kad to uspije izračunati predlažemo odmah za znanstvenu nagradu u Hrvatskoj. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37338" n="39">
					<seg xml:id="ParlaMint-HR_T6.S13.u37338.s0">Evo to je zamolba prema ministru da izračuna. To nije ispravak nego zamolba da izračuna. Drugo, gospodin Josip Leko ispravak.</seg>
				</u>
				<u who="#LekoJosip" ana="#regular" xml:id="ParlaMint-HR_T6.S13.u37339" n="40">
					<seg xml:id="ParlaMint-HR_T6.S13.u37339.s0">Hvala lijepa gospodine predsjedniče. Ministar financija Republike Hrvatske potpuno neutemeljeno optužuje Vladu koalicijsku od 2000. godine da je uvela harač, da je svjetsko gospodarstvo bilo u ekspanziji a zaboravlja ministar reći da je HDZ-ova Vlada ostavila državu sa negativnom stopom rasta mada je svjetsko gospodarstvo bilo u ekspanziji. Pa je Račanova Vlada kao odgovorna Vlada za budućnost sredila financije i plaćanje u gospodarstvu i time osigurala ovoj Vladi i prethodnoj Vladi da na tim temeljima živi. Drugo, ministar kaže da mnoge stvari pamti. Drugim riječima, on selektivno pamti. Mnoge stvari pamti a mnoge stvari ne pamti što je iz njegovog izlaganja bilo jasno vidljivo jer je zaboravio reći da je u mandatu te Vlade bruto domaći proizvod rastao po stopi 5% za cijeli mandat a da ova Vlada ima već sada minus 5%. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37340" n="41">
					<seg xml:id="ParlaMint-HR_T6.S13.u37340.s0">Selektivno pamćenje je izgleda opća pojava. Gospodin Gordan Maras.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37341" n="42">
					<seg xml:id="ParlaMint-HR_T6.S13.u37341.s0">Hvala lijepo. Ispravit ću jedan odnosno dva navoda ministra. Jedan je prvi da je reakcija naša njemu dostatna da on utvrdi da on govori istinu. Naša reakcija je gospodine ministre isključivo takva zbog toga što vidimo da u ovom trenutku kad je Hrvatska pred kolapsom vi pričate o stvarima od prije sedam godina i za to uzimate kao argument zbog toga što vi nemate niti jedno rješenje koje bi Hrvatsku izvuklo iz krize. Druga stvar, rekli ste da smo mi 2000. odnosno bivša koalicijska vlast bacili hrvatske građane na koljena. Ali ja ću vas podsjetiti da je u samo tri godine od 2000. do 2003. prosječna plaća porasla 30% a prosječna mirovina sa 39 na 44% prosječne plaće, dok je u šest godina HDZ-ove vlasti prosječna plaća porasla samo 24% a mirovina se vratila u suprotnom smjeru sa 44 na 39% prosječne plaće. I sa ovim haračem koji ste danas odnosno koji ćete ovih dana uvesti ta mirovina i ta plaća bit će još i manja.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37342" n="43">
					<seg xml:id="ParlaMint-HR_T6.S13.u37342.s0">Hvala. Harač postaje vrlo jedna univerzalna ovdje riječ danas, pa previše je ipak upotrebljavamo. Gospođa potpredsjednica Željka Antunović ispravak. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37343" n="44">
					<seg xml:id="ParlaMint-HR_T6.S13.u37343.s0">Imam dva ispravka. Netočan je navod da bi proračun bio uravnotežen, hrvatski proračun da nije bilo svjetske krize. Točno je da je deficit proračuna nastao kao posljedica pogrešne strukture rashoda i to u dužem periodu. Ovog trenutka samo su stvari počele dolaziti na naplatu. Dalje, netočno je da postoji dilema da li treba ili ne treba restrukturirati Hrvatske željeznice. Oko toga nitko ne sumnja, svakako da treba ali ne na vaš način jer vi naime već šest godina ulažete milijarde u restrukturiranje a svake godine Hrvatske željeznice su u sve lošijem stanju i sve neefikasnije funkcioniraju a posljedica toga su i ovakve tragedije koje se nažalost događaju.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37344" n="45">
					<seg xml:id="ParlaMint-HR_T6.S13.u37344.s0">Hvala. Gospodin zastupnik Luka Denona. Izvolite.</seg>
				</u>
				<u who="#DenonaLuka" ana="#regular" xml:id="ParlaMint-HR_T6.S13.u37345" n="46">
					<seg xml:id="ParlaMint-HR_T6.S13.u37345.s0">Naprosto nije točan navod gospodin ministra kada je rekao da je, citiram, osnovni cilj ovog rebalansa isfinancirati obaveze do kraja godine. Budući da smo tu rečenicu, tu tvrdnju čuli u ovom Saboru danas treći put, znači prvi put kod rebalansa također je bio osnovni cilj da se isfinanciraju obaveze do kraja godine. U drugom rebalansu također je ta rečenica kazana da je rebalans za to da se isfinanciraju obaveze do kraja godine pa je platilo znanost i školstvo tako da osnovni cilj ovog rebalansa treći puta ne može isto biti da će se moći isfinancirati obaveze do kraja godine nego će biti evo kao što znamo uveden harač na najslabije i najnemoćnije.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37346" n="47">
					<seg xml:id="ParlaMint-HR_T6.S13.u37346.s0">Hvala. Gospodin zastupnik Marin Jurjević. Izvolite.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37347" n="48">
					<seg xml:id="ParlaMint-HR_T6.S13.u37347.s0">Hvala. U ovoj povijesnoj reminescenciji ministra Šukera netočan je navod da je stanje danas bolje nego što je to bilo prije šest godina kada je HDZ preuzeo vlast. Za to ste naveli kao primjer da ste povećali masu sredstava za plaće ali smanjila se kupovna moć gospodine ministre i izdaci za potrošnju kućanstava pali su za 10% što je najviše od 1999. godine. Vama kao ekonomisti je jasno da nije bitno hoćete li dobiti 10 kila novaca pa za to moći kupiti pola kile kruha ili ćete dobiti jednu novčanicu i za nju moći kupiti 12 kila kruha. To što ste povećali masu sredstava govori o nečemu drugome a o padu bruto društvenog proizvoda za 6%, minus 6,7% što je najviše od 99. godine da ne govorimo, dakle zaista se radi o situaciji koja ne da je kritična nego je nešto gore. I dakle, zaista mi nije jasno zašto zatvarate uporno oči pred ovakvim tragičnim stanjem kojeg je moguće prevladati jedino ako progledate.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37348" n="49">
					<seg xml:id="ParlaMint-HR_T6.S13.u37348.s0">Gospodin zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37349" n="50">
					<seg xml:id="ParlaMint-HR_T6.S13.u37349.s0">Pa netočan je navod ministra Šukera da upravlja troškovima. Naime, da su neki troškovi rasli kao što su rasle plaće i mirovine danas ne bismo trebali uvoditi harač. Haračem će se do kraja godine prikupiti milijarda i 250 milijuna kuna, to je manje nego što će ove godine Vlada potrošiti na intelektualne i osobne usluge, a ponavljam 2001. godine to je bilo 126 milijuna danas je to milijarda i 300 milijuna. To je po principu uzmi siromašnima da bi dao svojima.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37350" n="51">
					<seg xml:id="ParlaMint-HR_T6.S13.u37350.s0">Hvala. Gospodin zastupnik Arsen Bauk.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37351" n="52">
					<seg xml:id="ParlaMint-HR_T6.S13.u37351.s0">Zahvaljujem, gospodine predsjedniče. Ispravit ću netočan navod gospodina ministra koji je rekao da ova Vlada šest godina uvodi red u ovu državu. Završen citat. Jedini red koji ste u zadnjih godinu dana uspjeli u ovu državu donijeti je red od 40 tisuća nezaposlenih koji kad bi stali jedan iza drugoga bio bi točno red odavde do vašeg doma u Velikoj Gorici od 20 km, gospodine ministre. Zahvaljujem.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37352" n="53">
					<seg xml:id="ParlaMint-HR_T6.S13.u37352.s0">Hvala. Gospođa zastupnica Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37353" n="54">
					<seg xml:id="ParlaMint-HR_T6.S13.u37353.s0">Hvala, poštovani gospodine predsjedniče. Ispravljam netočan navod ministra financija, povjesničara, kako je rekao o uvođenju reda. Gospodo, nema ovdje više nikakvog reda ni poretka. Zar je uvođenje reda pad investicija za 12,5%, pad izvoza za 14,2%, pad uvoza za 20%, o potrošnji države koja jedina raste, o inflaciji koja je u svibnju iznosila 2,8%, o inozemnom dugu koji je prešao 40 milijardi duga? Zar je to uvođenje reda? Ali evo, stavimo ruku na srce, pa bolje se od vas nije moglo ni očekivati, ipak je to HDZ. … /Svi govore u glas, ne razumije se./…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37354" n="55">
					<seg xml:id="ParlaMint-HR_T6.S13.u37354.s0">Gospođa zastupnica Tanja Vrbat.</seg>
				</u>
				<u who="#VrbatGrgićTanja" ana="#regular" xml:id="ParlaMint-HR_T6.S13.u37355" n="56">
					<seg xml:id="ParlaMint-HR_T6.S13.u37355.s0">Hvala lijepa. Ispravit ću navod ministra Šukera koji je, citiram, rekao &quot;da je koalicijska Vlada od 2000. godine kresala sva moguća i nemoguća prava hrvatskih građanima&quot;. Gospodine ministre, vidim da se smješkate iz vašeg mjesta, ali zaista situacija nije za smijati i taj navod vam je zaista kriv. Vi dobro znate da je naša Vlada spašavala i stabilizirala ovu zemlju što će radi i nakon prijevremenih izbora koji će vrlo brzo uslijediti i zato se valjda smješkate jer ste sigurni da će se situacija ipak popraviti. I nemojmo zaboraviti da je koalicijska Vlada na čelu sa premijerom Račanom spašavala ovu zemlju od brojnih prijašnjih HDZ-ovih vlada. … /Svi govore u glas, ne razumije se./… Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37356" n="57">
					<seg xml:id="ParlaMint-HR_T6.S13.u37356.s0">I gospodin zastupnik Boris Šprem.</seg>
				</u>
				<u who="#ŠpremBoris" ana="#regular" xml:id="ParlaMint-HR_T6.S13.u37357" n="58">
					<seg xml:id="ParlaMint-HR_T6.S13.u37357.s0">Hvala lijepa, gospodine predsjedniče. Dakle, gospodin Šuker, ministar financija, rekao je da čudeći se što smo mi sve, misleći na Račanovu koalicijsku Vladu radili, kad je bila … /Govornik se ne razumije./… ekspanzija novca između ostalog je rekao mi smo uskraćivali razna prava. Nismo mi uskraćivali prava, gospodine ministre, nego smo sustavno i odgovorno provodili reforme da bismo ozdravili gospodarstvo i što prije ušli u Europsku uniju. A šest godina poslije Račanove koalicijske Vlade smo u dubokoj krizi, a članstvo u Europskoj uniji nam je neizvjesna budućnost.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37358" n="59">
					<seg xml:id="ParlaMint-HR_T6.S13.u37358.s0">Hvala lijepa. Dame i gospodo zastupnici, dakle prvo, moram to reći, nemojte općim frazama ispravljati netočne navode, nego netočni navod na navod se ispravlja, a ne pričam ti priču. To je replika. Ali kako nema nikakve koristi od ovih mojih upozorenja, ali ja s vremena na vrijeme moram to reći. I drugo, po ovim proračunima koliko smo do sada registrirali prijavljenih, računajmo da ćemo raditi do jedno 2, 3 sata po ponoći, u skladu sa dugogodišnjom tradicijom u ovom Saboru, posebno u onim prvošnjim vremenima. Tako se nemojmo iznenaditi, pripremimo se zato i psihički i fizički. … /Svi govore u glas, ne razumije se./… Može sutra, ali glasovanje onda u subotu. … /Svi govore u glas, ne razumije se./… Ljudi moji, ja upozoravam na sadašnje stanje stvari, ja ništa ne govorim. Što se mene tiče možemo i u subotu. … /Svi govore u glas, ne razumije se./… Žele li izvjestitelji radnih tijela uzeti riječ? Da. Gospodin Marić, u ime Odbora za financije i državni proračun, pa potom gospodin Kovačević u ime Odbora za gospodarstvo. Izvolite. Da li se javljaju još neki odbori?</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37359" n="60">
					<seg xml:id="ParlaMint-HR_T6.S13.u37359.s0">Hvala lijepa, poštovani gospodine predsjedniče. Poštovana predsjednice Vlade, potpredsjednici i ministri u Vladi, cijenjene kolegice i kolege. Odbor za financije i državni proračun Hrvatskoga sabora raspravio je na 38. sjednici održanoj 27. srpnja 2009. godine Prijedlog izmjena i dopuna Državnog proračuna Republike Hrvatske za 2009. godinu koji je predsjedniku Hrvatskoga sabora dostavila Vlada Republike Hrvatske 24. srpnja ove godine. Uvodno je predstavnik Vlade Republike Hrvatske istaknuo da je u ovakvim uvjetima ekonomske krize i financijskih ograničenja Vlada Republike Hrvatske odlučila predložiti rebalans državnog proračuna koji je usmjeren na preuzimanje odgovornosti svih sudionika za izlazak Hrvatske iz krize. Novim rebalansom Državnog proračuna za 2009. godinu ukupni prihodi projicirani su u iznosu 111,2 milijarde kuna što predstavlja povećanje od 1,4 milijarde kuna u odnosu na ranije planiranih 109,8 milijardi. U strukturi ukupnih prihoda najznačajniju skupinu čine porezni prihodi koji su projicirani u iznosu 60,3 milijarde kuna što je za 1,3 milijarde kuna više u odnosu na plan. Planirano povećanje temelji se na očekivanim fiskalnim učincima zbog izmjene stope PDV-a sa 22 na 23%, izmjene posebnih poreza na osobne automobile, ostala motorna vozila, plovila i zrakoplove, te uvođenje novih oblika posebnih poreza na plaće, mirovine i druge primitke. Ukupni rashodi državnog proračuna definirani su na razini 120,5 milijardi kuna što je za 260 i po milijuna kuna manje od proračuna nakon drugog rebalansa. Naime, ovim rebalansom državnog proračuna rashodi su smanjeni za 978,6 milijuna kuna, a preraspodjelom i uvođenjem potpora za očuvanje radnih mjesta povećani su za 780,1 milijun kuna te je ukupno neto smanjenje na razini državnog proračuna 260 i pol milijuna kuna. Slijedom ukupnih prihoda u iznosu od 111,2 milijarde kuna i ukupnih rashoda u iznosu od 120 i pol milijardi kuna planira se ukupni manjak državnog proračuna na razini 9,3 milijarde kuna ili 2,8 procjene bruto domaćeg proizvoda. Tako je ovim rebalansom državnog proračuna ukupni manjak smanjen za 1,6 milijardi kuna ili 0,5 postotna boda u odnosu na dosadašnji plan. U raspravi na odboru iznijeto je mišljenje kojim je istaknuto da Prijedlogom izmjena i dopuna Državnog proračuna Republike Hrvatske za 2009. godinu nisu u dovoljnoj mjeri uvaženi konkretni prijedlozi Hrvatske udruge poslodavaca, posebno u svezi smanjenja neporeznih nameta gospodarstvo, kao i smanjenju rokova plaćanja, što bi u znatnoj mjeri utjecalo na poboljšanje stanja u gospodarstvu i bržem prevladavanju gospodarske krize u Hrvatskoj. Predstavnik Vlade Republike Hrvatske izvijestio je članove odbora o tijeku pregovora s Hrvatskom udrugom poslodavaca i istaknuo je da se ovim rebalansom radi o kratkoročnim mjerama koje se poduzimaju za prevladavanje postojeće krize, dok će se vrlo brzo nastaviti pregovori s Hrvatskom udrugom poslodavaca glede donošenja srednjoročnih i dugoročnih mjera kojima će se stvoriti pretpostavke za ubrzaniji oporavak gospodarstva u Republici Hrvatskoj. U svezi uloge Hrvatske udruge poslodavaca u prevladavanju problema nelikvidnosti u gospodarstvu te u više navrata iznijetog stajališta da je država glavni generator nelikvidnosti u raspravi je upozoreno da i poslodavci svojim ponekad nekorektnim i neposlovnim ponašanjem također utječu na likvidnost u državi. Naime, u dosta slučajeva kada država plati svoje obveze na vrijeme, poslodavci ne plate svoje obveze kooperantima, a to utječe na opću nelikvidnost. Potrebno je što prije donijeti mjere kojima će se spriječiti da tvrtke koriste nenamjenski svoja obrtna sredstva, a da istodobno ne podmiruju svoje tekuće obveze. Također iznijeto je i mišljenje da je predmetni rebalans državnog proračuna trebalo značajnije smanjiti troškove države, posebno u stavkama materijalnih rashoda. U raspravi na odboru prevladalo je mišljenje da ovaj rebalans državnom proračuna treba podržati jer predstavlja dobar temelj za izradu Državnog proračuna Republike Hrvatske za 2010. godinu i nakon provedene rasprave odbor je većinom glasova, 7 za, 2 protiv odlučio Hrvatskom saboru predložiti donošenje izmjena i dopuna Državnog proračuna Republike Hrvatske za 2009. godinu kao i sljedećih odluka: Odluke o davanju suglasnosti na izmjene i dopune financijskih planova Hrvatskih voda za 2009. godinu i Odluku o davanju suglasnosti na izmjene i dopune financijskog plana Hrvatskih cesta za 2009. godinu. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37360" n="61">
					<seg xml:id="ParlaMint-HR_T6.S13.u37360.s0">Hvala. Gospodin Dragan Kovačević u ime Odbora za gospodarstvo.</seg>
				</u>
				<u who="#KovačevićDragan" ana="#regular" xml:id="ParlaMint-HR_T6.S13.u37361" n="62">
					<seg xml:id="ParlaMint-HR_T6.S13.u37361.s0">Poštovani gospodine predsjedniče, poštovani članovi Vlade, dame i gospodo zastupnici. Odbor za gospodarstvo je na svojoj 28. sjednici održanoj 27. srpnja razmotrio Prijedlog izmjena i dopuna Državnog proračuna Republike Hrvatske za 2009. godinu. Odbor je temeljem članka 140. Poslovnika Hrvatskog sabora o navedenom prijedlogu izmjena i dopuna državnog proračuna s pripadajućim prilozima raspravljao u svojstvu zainteresiranog radnog tijela. U uvodnom obrazloženju, predstavnik predlagatelja izvijestio je članove odbora o osnovnim makroekonomskim okvirima, prihodima i rashodima te procjenom ukupnog manjka Državnog proračuna za 2009. godinu. O uvjetima pada gospodarske aktivnosti diljem Europe i svijeta i u Hrvatskoj je došlo do pada stope gospodarskog rasta kao posljedica pada potrošnje, posljedica pada industrijske proizvodnje, građevinarstva i robne razmjene. Tako je kao posljedica prelijevanja financijske krize na hrvatsko gospodarstvo došlo do realnog pada bruto domaćeg proizvoda od 6,7% u prvom tromjesečju 2009. godine. Smanjenje ekonomske aktivnosti u 2009. godini utjecalo je u prvoj polovici godine na pad industrijske proizvodnje od 10,2% na međugodišnjoj razini. U prvih 5 mjeseci trgovina na malo ostvarila je realno smanjenje od 17%, a broj turističkih noćenja smanjen je za 9,4%. Robni izvoz zabilježio je međugodišnje smanjenje od 15,5%, dok je smanjenje robnog uvoza iznosilo 25,5%. Mjere na indeksom potrošačkih cijena inflacija je u prvoj polovici 2009. godine iznosila 3,3%. Navedeni pokazatelji uvjetovali su i procjenu i očekivano realno smanjenje bruto domaćeg proizvoda od 4,5%. Navedeni makroekonomski pokazatelji uz recentna kretanja globalne gospodarske aktivnosti uvjetovali su novi plan prihoda državnog proračuna za 2009. godinu u iznosu od 111,2 milijarde kuna, što predstavlja povećanje od 1,4 milijarde kuna u odnosu na ranije planirano. Porezni prihodi koji su najznačajniji prihod proračuna planirani su u iznosu od 60,3 milijarde kuna, što u odnosu na plan predstavlja povećanje od 1,3 milijarde kuna. Kretanja poreznih prihoda uvjetovana su očekivanom ekonomskom aktivnošću do kraja godine te očekivanim fiskalnim učincima izmjene stope PDV-a sa 22 na 23%, izmjene posebnih poreza na osobne automobile, ostala motorna vozila, plovila i zrakoplove te uvođenja novog oblika poreznog poreza na plaće, mirovine i druge primitke. Pri tome najveće povećanje bilježe prihodi od PDV-a za 502 milijuna kuna u odnosu na raniji plan. Prihodi od trošarina bilježe povećanje od 30,5 milijuna kuna u odnosu na prvobitni plan i iznose 8 milijardi kuna. Ukupni planirani iznos predviđen za Ministarstvo gospodarstva, rada i poduzetništva ostao je na istoj razini koja je predviđena prethodnim rebalansom proračuna. Odbor i dalje s obzirom na cijenu kapitala i visinu kamatnih stopa komercijalnih banaka i na domaćem i na inozemnim financijskim tržištima naglašava jačanje uloge HBOR-a u poticanju poduzetništva i potpore izvozu. U raspravi kao i tijekom zadnjeg rebalansa dana je potpora Vladi da sa sama bez novog aranžmana s MMF-om smanji proračunsku potrošnju i stabilizira državne financije. Članovi odbora su istaknuli da Hrvatska ima dovoljno i bez MMF-a i potencijala i odlučnosti da potrebne rezove napravimo sami, ali uz maksimalnu socijalnu osjetljivost. Najava devalvacije kune s kojom se špekulira u stručnoj javnosti, a koju neki povezuju sa možebitnim aranžmanom s MMF-om nosi tri ozbiljna rizika. Prvo, za građane koji su korisnici stambenih i različitih potrošačkih kredita s valutnom klauzulom, a to je danas u Hrvatskoj veliki broj građana, bio bi to žestoki socijalni udar kojeg država posebice u situaciji nužnosti kresanja državne potrošnje ne bi mogla amortizirati. Drugo, pad vrijednosti kune značio bi automatski i pad kreditnog rejtinga zemlje sa svim dugoročnim posljedicama na cijenu kapitala, na investicije i na zaposlenost. I treće, pad vrijednosti kune u situaciji ekonomske krize bio bi generator inflacije. Tijekom rasprave ponovno je kao i kod zadnjeg rebalansa istaknuta važnost urednog plaćanja gospodarskim subjektima kako država ne bi bila uzrok nelikvidnosti gospodarstva i unutarnjeg duga. U tom kontekstu pozdravljeno je održavanje sastanka u Vladi predstavnika HUP-a i Vlade oko koordiniranog praćenja i rješavanja ovog problema. Kao jedan od najvećih problema u gospodarstvu istaknuto je prvo, nepovoljna struktura i odnos zaposlenih u gospodarstvu, umirovljenika i zaposlenih u javnim i državnim službama. I drugo, preveliki administrativni aparat koji opterećuje cijenu rada. Vezano uz nepovoljnu strukturu i odnos zaposlenih umirovljenika i zaposlenih u javnim i državnim službama. Naime, danas je u Hrvatskoj odnos umirovljenika i onih koji rade 1:1,31, odnosno milijun i 518 tisuća zaposlenih na milijun i 155 tisuća umirovljenika i taj broj nažalost raste mjesečno po stopi od 1,5 do 2% Vezano uz preveliki administrativni aparat pozdravljaju se najavljene mjere Vlade o žurnoj racionalizaciji državne uprave. Na kraju u raspravi je istaknuta nužnost još snažnijeg ulaganja u gospodarstvo, jer Hrvatsku iz ove situacije može izvući samo poduzetništvo i snažan gospodarski rast. Nakon provedene rasprave odbor je većinom glasova, 5 glasova za, jedan suzdržan i 2 protiv, odlučio Hrvatskom saboru predložiti donošenje izmjene i dopuna Državnog proračuna Republike Hrvatske za 2009. godinu. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37362" n="63">
					<seg xml:id="ParlaMint-HR_T6.S13.u37362.s0">Hvala. U ime Odbora za prostorno uređenje i graditeljstvo, gospodin predsjednik odbora Jerko Rošin. Izvolite.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u37363" n="64">
					<seg xml:id="ParlaMint-HR_T6.S13.u37363.s0">Gospodine predsjedniče, članovi Vlade. Ja podnosim Izvješće u ime Odbora za zaštitu okoliša i u ime Odbora za prostorno uređenje i graditeljstvo, jer je sjednica održana oba odbora održala su zajedno sjednice. Odbor za zaštitu okoliša i Odbor za prostorno uređenje i graditeljstvo Hrvatskog sabora raspravili su na zajedničkoj sjednici održanoj 27. srpnja 2009. godine Prijedlog izmjene i dopuna Državnog proračuna Republike Hrvatske za 2009. godinu, koji je predsjedniku Hrvatskoga sabora dostavila Vlada Republike Hrvatske, aktom od 24. srpnja 2009. godine. Odbor za zaštitu okoliša i Odbor za prostorno uređenje i graditeljstvo temeljem članka 140. Poslovnika Hrvatskog sabora, raspravili su Prijedlog izmjene i dopune Državnog proračuna Republike Hrvatske za 2009. godinu kao zainteresirana radna tijela. U uvodnom obrazloženju predstavnik predlagatelja ukratko je iznio osnovne makroekonomske pokazatelje za prvih 5 mjeseci, odnosno za prvu polovicu ove godine, te istaknuo kako se u skladu s njihovim kretanjima na razini cijele 2009. godine očekuje realno smanjenje bruto domaćeg proizvoda od 4,5%. Predloženim rebalansom ukupni prihodi državnog proračuna za 2009. godinu projicirani su u iznosu od 111,2 milijarde kuna, što predstavlja povećanje od 1,4 milijarde kuna u odnosu na ranije planirano. Navedeno povećanje prvenstveno je rezultat očekivanih fiskalnih učinaka povećanje stope poreza na dodanu vrijednost sa 22% na 23%. Uvođenjem posebnog poreza na plaće, mirovine i druge primitke, kao i naknade za pružanje usluga u pokretnim elektroničkim, komunikacijskim mrežama, te izjednačavanja kriterija oporezivanja plovila i zrakoplovima s osobnim automobilima i motociklima. Ovim rebalansom ukupni rashodi definirani su na razini od 120,5 milijardi kuna, što je za 265,5 milijuna kuna manje od proračuna nakon drugog rebalansa. Dok ukupno smanjenje rashoda proračuna u 2009. godini u odnosu na prvotni proračun iznosi 6,5 milijardi kuna. Navedeno smanjenje ukupnih rashoda od 265,5 milijuna kuna rezultat je s jedne strane smanjenje rashoda za 978,6 milijuna kuna, te s druge strane povećanje rashoda za 718,1 milijuna kuna. Uslijed preraspodijele te uvođenja potpora za očuvanje radnih mjesta. Slijedom ukupnog planiranog prihoda i rashoda državnog proračuna planirani ukupni manjak državnog proračuna za 2009. godinu iznosi 9,3 milijarde kuna ili 2,8% procijenjenog bruto domaćeg proizvoda za 2009. godinu. Time je ukupni manjak smanjen za 1,6 milijardu kuna ili 0,5 postotna boda u odnosu na dosadašnji plan. Planirana sredstva za razvoj Ministarstva zaštite okoliša, prostornog uređenja i graditeljstva smanjuju se za milijun 621 tisuću 789 kuna, te iznosi 434 milijuna 568 tisuća 669 kuna. Unutar ovog razdjela najveći dio smanjenja odnosi se na glavu ministarstva koja uz smanjenje od milijun 220 tisuća i 789 kuna, sada iznosi 266 milijuna 402 tisuće i 217 kuna. Planirana sredstva za glavu Agencija za zaštitu okoliša smanjena su za 401 tisuću kuna, te iznosi 14 milijuna 810 tisuća 685 kuna. Dok planirana sredstva za Agenciju za pravni promet i posredovanje nekretninama ostaje na istoj razini i iznose 153 milijuna 335 tisuća 767 kuna. Za glavu zaštite i očuvanje prirode u razdjelu Ministarstva kulture planirano je smanjenje za 150 tisuća kuna, te sredstva za ove namjene sada iznose 71 milijun 189 tisuća 272 kune. Debalansom je planirano smanjenje pozicije edukacije i osposobljavanje za 100 tisuća kuna, te pozicije i izvršenje inspekcijskih rješenja za 50 tisuća kuna. Ovim rebalansom nisu planirane izmjene i dopune financijskog plana Fonda za zaštitu okoliša i energetsku učinkovitost, čime ostaje nepromijenjen iznos planiranog suficita od 223 milijuna 335 tisuća 631 kunu. Nakon provedene rasprave odbori su većinom glasova, Odbor za zaštitu okoliša sa 7 glasova za i jednim glasom protiv i Odbor za prostorno uređenje i graditeljstvo sa 6 glasova i 2 glasa protiv, odlučili predložiti Hrvatskom saboru donošenje Izmjene i dopuna Državnog proračuna Republike Hrvatske za 2009. godinu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37364" n="65">
					<seg xml:id="ParlaMint-HR_T6.S13.u37364.s0">Hvala. Žele li predstavnici drugih odbora? Ne. Otvaram raspravu. U ime kluba SDP-a gospodin zastupnik Zoran Milanović. Izvolite.</seg>
				</u>
				<u who="#MilanovićZoran" ana="#regular" xml:id="ParlaMint-HR_T6.S13.u37365" n="66">
					<seg xml:id="ParlaMint-HR_T6.S13.u37365.s0">Poštovani predsjedniče, poštovane kolegice i kolege. Krenut ću sa samog kraja rasprave premijerke, kada je govorila o tuđim vratima i o tome tko gdje reže i dotaknula se lokalne samouprave. Ako ćemo tako rezonirati, najbolje je da je ukinemo. Najbolje da nakon godina inzistiranja na tome da zemlja mora biti drugačije uređena, da mora biti više decentralizirana, da ljudi moraju imati veću autonomiju u upravljanju svojim poslovima i u trošenju i ulaganju svojega novca, jer to je njihov novac i njihova odgovornost, da im se sada još odredi tko će i koliku plaću imati. To je potpuno pogrešan način. Smatramo da je neustavan, branit ćemo ga svim dopustivim demokratskim sredstvima. I nije nikakav problem u plaćama gradonačelnika, jer one su već snižene i bit će snižene. I u Vukovaru, i u Zadru, i u Zagrebu, i u Šibeniku i u Rijeci. Problem je u principu, u Europskoj povelji o lokalnoj samoupravi, u tome da se ljudima mora ostaviti veća autonomija da upravljaju svojim životima tamo gdje žive. Imao sam potrebu početi baš od ovoga i nastaviti time da smo prije više od pola godine u prosincu prošle godine na prijedlog ovog proračuna koji sada prolazi kroz tko zna koji rebalans, rebalans očaja ne perspektive da nismo imali niti jedan jedini amandman i da smo rekli da je nešto što ima svoje probleme ugrađene od starta toliko nepopravljivo po našem sudu da amandmani nemaju smisla. Danas smatramo osam mjeseci kasnije da je situacija puno teža. Probat ćemo sa svoje strane predložiti neka razumna rješenja na rashodovnoj strani jer čini nam se da Vlada nije pokušala rashodovnu stranu ozbiljnije dotaknuti. To u krajnjoj liniji proizlazi iz samih brojki, nekakve stotine milijuna ušteda na spram stotine milijardi ili preko stotine milijardi troškova. Ne smatramo da je to ozbiljan posao, ne smatramo da je to ozbiljan pokušaj da se zemlja izvuče iz ozbiljne financijske krize, prije svega financijske krize, krize enormne državne potrošnje. Rekao je ministar financija da bi proračun bio uravnotežen da nema svjetske ekonomske krize. Slažem se. To je kao da kažete da se nisam razbolio bio bi zdrav. Ključno pitanje je zašto si se razbolio, jesi li svojim ponašanjem, odgovornošću mogao utjecati na bolest ili te ona poklopila po sudbi božjoj slučajno. U našem slučaju radi se o neodgovornom ponašanju. Razboljeli smo se zato jer smo da sada ne idem sa metaforama previše pili, pušili, živjeli nezdravo i sami preuzeli odgovornost za ono što nam se trenutno događa. Premijerka je u svom uvodnom govoru govorila, citiram, o teškim odlukama koje smo poduzeli. Koje su to teške odluke? Ja bih volio čuti koje su to teške odluke. Citiram slijedeće, među uzrocima odnosno povodima, temeljima krize koja nam se dogodila za koju smo sami odgovorni kaže se među ostalim da je to i zato jer banke ne mogu namaknuti dovoljno sredstava da bi održali jednaku razinu javne potrošnje. Skrećem pozornost na riječ namaknuti. Ovakvo shvaćanje politike, ekonomske politike, financijske i fiskalne politike kao namicanje omče oko vrata. Pa ne radi o tome da banke ne mogu namaknuti, radi se o tome da i ne žele kao što niti financijski svjetski centri ne žele više financirati ovakav proračun i ovakav odnos. Dakle, i kada pristupimo ozbiljnijoj analizi ovog proračuna, kada predložimo nekakve mjere na rashodovnoj strani opet ostaje veliki deficit. Taj deficit nekako treba sanirati, to se ne može dogoditi po Duhu Svetom spontano. Radi se skoro 10 milijardi kuna. Kako ga financirati? Zaduživanjem, gdje? Kao što premijerka kaže banke ne mogu namaknuti, pazite namaknuti dovoljno sredstava da bi financirali i održavali jednaku razinu javne potrošnje. Pa ne mogu i neće, idemo van, idemo u Aziju, idemo se zadužiti za iznose koje će vraćati netko drugi po jako visokim stopama. Tko je odgovoran za tako nepovoljne uvjete zaduživanja Hrvatske države? Pa nije valjda samo financijska, svjetska i ekonomska kriza. Pa valjda je i naš ugled i naša reputacija za to odgovorna. A tko je odgovoran za tu reputaciju? Je li odgovoran Račan, pokojni predsjednik Tuđman, Vlada Milana Stojadinovića. Tko je odgovoran? Pa ova Vlada koja već pet i pol, šest godina vodi ovu zemlju. Naše mišljenje je da je ova Vlada Vlada koja se više ne bi smjela u ime hrvatskih ljudi zadužiti pod takvim uvjetima niti jednog jedinog eura, niti jednog jedinog penija jer smatramo da taj novac nije u sigurnim rukama. I ne vidimo kako će izgledati proračun 2010. godine nakon svih ovih turbulencija, nakon trećeg rebalansa, nakon priča o teškim mjerama koliko su smanjeni rashodi u proračunu, 5, 6, 7 milijardi kuna. Šta je to? Imate li ideje kako će izgledati proračun slijedeće godine? Je li to 120 milijardi kuna, je li to 110, je li to 95, 98? Dakle, ni iz čega ne vidimo u ovom rebalansu kako će izgledati proračun slijedeće godine, ali ni iz čega i ni iz jedne jedine riječi ministra financija koji je nažalost opet govorio o recentnoj povijesti kao niti premijerke. Ne možemo niti naslutiti šta se to reže, gdje se reže, kako se reže, koje su to hrabre mjere. Ja sam u ovom Saboru prije nekoliko tjedana kada je Vlada i kada je premijera dobila povjerenje rekao da joj želim puno hrabrosti. Ja tu hrabrost ne vidim. I rekao sam isto tako da Hrvatska kao svaka normalna država može imati samo jednu Vladu, pa eto ima je. Nekoliko tjedana kasnije, dva rebalansa proračuna kasnije govorimo o nekakvim teškim odlukama koje smo poduzeli. Koje su to, recite, ima vremena u ovoj raspravi. Je li to odluka o nametu od 2 ili 4% na sve neto plaće, je li to odluka o povišenju PDV-a? To su odluke kojima se sanira šteta u financijskom sustavu koje je prekomjernom i neracionalnom potrošnjom nametnula država. To treba sanirati. To košta strahovito puno. Ovdje nitko ne zaziva MMF ali u ovoj situaciji najmanje povjerenja imam u ovu Vladu da će se kvalitetno zadužiti, da će taj dug biti kvalitetno financiran, da će kamata biti kakva takva i da će taj novac biti odgovorno i racionalno potrošen. Oprostite, u to nemamo povjerenja. U toj situaciji imam više povjerenja u MMF, ali da ne bi došao MMF jer to ne želimo to smatramo da je moguće izbjeći, smatramo i to ćemo ponoviti više puta i danas i jesmo u ovim tjednima i to će reći i neki drugi. Smatramo da ova Vlada tu vrstu legitimiteta za zaduživanje i za izvlačenje zemlje iz ove krize nema i da bi bilo poštenije da se raspusti Sabor i raspišu prijevremeni parlamentarni izbori. I zbog toga što ste u predizbornoj kampanji a to dopustit ćete nije daleka povijest, to je bilo nedavno, govorili da novih poreza biti neće i zbog toga što smatramo a to je dopustite naš stav da je taj novac ako ga dobijemo na međunarodnom tržištu u nesigurnim rukama i da povjerenje građana za to nemate. Možete misliti drukčije, ovo je naš stav, u ovom Saboru ćemo ga braniti. Ne zazivamo niti MMF niti ulicu. Dakle, vratimo se još jednom na proračun 2010. godine jer ova rasprava u ovom trenutku ako te pitaju šta bi učinio a imat ćemo prijedloga, ozbiljnih prijedloga onih s kakvima po našem sudu ova Vlada nije izašla ali ipak radilo bi se preuzimanju odgovornosti za momčad koja u 89. minuti gubi 2:0, ima eventualno još minutu u slučaju nadoknade i to je to a to nije prava igra. Dakle recite nam gospodo, ministre financija, premijerko od koje to nismo čuli, kako vidite proračun 2010. godine. Više puta je o tome riječi bilo, ali nikakve konture, obrisa tog proračuna ne vidimo. Koji su rashodi koji će se neizbježno morati smanjivati? Neću govoriti kresati, neću govoriti rezati, neću govoriti namicati. Smanjivati, svesti se u realne okvire. Najpametniji su tzv. obični ljudi. Oni znaju koliko i kako mogu i već su se prilagodili ovoj krizi. Smanjena razina javne odnosno osobne potrošnje najbolje govori da su ljudi i bez harača i prije harača, kako se ovdje grubo, u maniri Smail-age Čengića govori. Smail-age Čengića, harač, harač, Ivan Mažuranić, poštovani kolega. To je ako se ne varam hrvatski književnik. Možda to niste učili, ali dobro je. Nije nikad loše da na to podsjetimo. Harač noćni, agovanje četa. Znate to, lektira, hrvatska literatura. … /Svi govore u glas, ne razumije se./… Ljudi su se već … … /Upadica se ne čuje./… I kob je na kraju, dakle pet. Evo tu je profesorica književnosti, blizu je vas, podučit će vas. Dakle, odakle će se namaknuti ta sredstva? Ali običan čovjek se već prilagodio ovoj krizi, smanjio je svoju potrošnju jer zna šta sa svojim novcem može, prije nego što su smanjivane plaće i prije nego što su uvedeni ovi novi porezni nameti čija funkcija je jedino i isključivo da spase političku sudbinu Vlade i kakvu takvu održivost proračuna. Niti to neće pomoći. Ovo nije po našem sudu dobar posao. Ne vodi nikamo. Ali čak i ako smatramo da je ova godina izgubljena, idemo govorit o 2010. Ponovit ćemo to niz puta. Koji je plan za 2010. godinu? Financirati ovu razinu državne potrošnje i rashoda povećanjem PDV-a od 23% i nametom na plaće između 2 i 4%? Pa gospodine ministre financija, znate da to nije realno. To su te teške odluke koje do sada Vlada nije ni zaslovkala, ni zaustila, a kamoli li izgovorila, koje će trebati donijeti i za koje je potreban novi mandat hrvatskog naroda i hrvatskih građana. Izbori su u ovom trenutku najkorektnija, najpoštenija i za Hrvatsku najispravnija stvar i to je politički stav. Možete ispravljat krivi navod koliko god hoćete. To je stav. Ne možemo to provest na silu, niti hoćemo, niti nam pada na pamet, ali moramo ponoviti da za ovu vrstu eksperimenta mandat od hrvatskih birača niste dobili. Pa taman ne bili odgovorni za ono što se događa, a mi smatramo da jest odgovorni. Poštovani kolegice i kolege, za sve postoji vrijeme kao što je u svom odlaznom slovu rekao bivši predsjednik HDZ-a. Mi smatramo da je ovo vrijeme za prijevremene izbore, da je vrijeme za promjenu vlasti u Hrvatskoj. Ali ćemo bez obzira na to po tko zna koji puta, ovog puta biti konstruktivni i dokazati vam da je moguće napraviti još veće uštede, da je moguće i bez uvođenja ovih spornih poreza koje ne možemo podržati, napraviti manju rupu u strukturi proračuna. A što se tiče zaduživanja, uvjeti pod kojima se zadužujemo nažalost posljedica su rada i rejtinga i reputacije Hrvatske koji joj je priskrbila ova Vlada. Od toga nikakvo tumačenje povijesti ne može izvući drukčiji zaključak. To je činjenica. Hvala vam.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37366" n="67">
					<seg xml:id="ParlaMint-HR_T6.S13.u37366.s0">Hvala. Imamo nekoliko ispravaka. Prvo gospodin zastupnik Frano Matušić. Izvolite.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37367" n="68">
					<seg xml:id="ParlaMint-HR_T6.S13.u37367.s0">Zahvaljujem, gospodine predsjedniče. Prvo je netočno da smo zbog neodgovornog ponašanja došli u ovu situaciju. Naime, kolega Milanović bilo bi bolje da pogledate malo svijet oko sebe, ne kroz prizmu SDP-a i crvene boje, nego realnih pokazatelja pa biste znali da Europska unija u financijski sektor iz državnih proračuna dala preko 3 tisuće milijardi eura do travnja ove godine, da će Sjedinjene Američke Države imati deficit od gotovo 2 tisuće milijardi dolara. Dakle, sasvim sigurno je da nije zbog neodgovornog ponašanja ove Vlade došlo se do ove situacije. Drugo, kažete ne želimo MMF. Pa upravo iz vaših redova se priziva MMF. Iz vaših redova, iz redova SDP-a. Treće, povjerenje građana nemamo. Imamo povjerenje građana stečeno jasno na parlamentarnim izborima 2007. godine i ako hoćete, na ovim zadnjim izborima lokalnim koji su prije svega par mjeseci. I u Dubrovniku, odnosno Dubrovačko-neretvanskoj županiji i u Pločama i u Vela Luci, dakle u svim onim mjestima gdje ste vi to tako bajno vodili kao što vam se činilo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37368" n="69">
					<seg xml:id="ParlaMint-HR_T6.S13.u37368.s0">Gospodin Markovinović, izvolite.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37369" n="70">
					<seg xml:id="ParlaMint-HR_T6.S13.u37369.s0">Hvala na au jel, ali moram reći ipak. Prije svega, ovaj rebalans sigurno nije rebalans očaja, jer da je takav onda bi sigurno obuhvatio i sve oni koji nisu obuhvaćeni sad. Dakle, ovaj put stvarno će bogatiji pomoći siromašnijima, to je sigurno. … /Svi govore u glas, ne razumije se./… To je jedno. Drugo. Očajni ste očito gospodo vi, jer mediji očekuju od vas da ćete nešto napraviti, a vi iako niste religiozni Boga molite da se to ne dogodi, jer znate da niste u mogućnosti preuzeti vlast niti išta napraviti. … /Svi govore u glas, ne razumije se./… Hvala.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37370" n="71">
					<seg xml:id="ParlaMint-HR_T6.S13.u37370.s0">Nismo religiozni, ali zato ne bogohulimo kao vi. … /Svi govore u glas, ne razumije se./…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37371" n="72">
					<seg xml:id="ParlaMint-HR_T6.S13.u37371.s0">Jel mogu zamolit kolegicu da se smiri? /Smijeh./ … /Upadica se ne čuje./… Smirite se. Gospođa Nevenka Majdenić, ispravak.</seg>
				</u>
				<u who="#MajdenićNevenka" ana="#regular" xml:id="ParlaMint-HR_T6.S13.u37372" n="73">
					<seg xml:id="ParlaMint-HR_T6.S13.u37372.s0">Zahvaljujem, gospodine predsjedniče. Evo ispravljam netočan navod, a to je zastupnik Milanović rekao da nitko ne zaziva MMF. To je nije točno, upravo suprotno. Slavko Linić, kreator SDP-ove gospodarske politike, zalaže se za dolazak MMF-a, dakako uz cijenu da se sreže sve što se srezati da, dakle mirovine, plaće, da se daju otkazi, da se ukinu poticaji za poljoprivredu, da se ukinu i neke investicije i štošta drugo i zaista treba reći onda ako već tražite prijevremene izbore, recite javnosti sve što ćete ukinuti. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37373" n="74">
					<seg xml:id="ParlaMint-HR_T6.S13.u37373.s0">Gospodin Boris Matković, izvolite. Ispravak.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37374" n="75">
					<seg xml:id="ParlaMint-HR_T6.S13.u37374.s0">Zahvaljujem, gospodine predsjedniče. Evo ja ispravljam netočan navod kolege Milanovića koji je kazao da je Vlada neodgovorna. Gospodine Milanoviću, ova Vlada je vrlo odgovorna jer ona jasno iskazuje i iskazala je da nastoji zadržati radna mjesta i socijalni status, za razliku od vas koji predlažete svojim antirecesijskim mjerama povećanje proračuna za 15 milijardi. Pa odakle biste vi to sada rebalansirali to i izjednačili? To je jedno. Drugi je netočan navod vezano za MMF. Vi ste ti koji prizivate MMF i koji poštuje od ove Vlade biste htjeli rezati. A priziva ga isto tako vaš gospodin Linić koji bi otpustio 70 tisuća radnika u državnoj upravi, 30 tisuća u javnoj upravi, a onda bi svakako trebao se upitati i obratiti se biračima i kazati ako prizivate i prijevremene izbore da je to ono što on hoće, pa neka kaže otvoreno ljudima što je to što traži.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37375" n="76">
					<seg xml:id="ParlaMint-HR_T6.S13.u37375.s0">Gospodin zastupnik Ivan Bagarić.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u37376" n="77">
					<seg xml:id="ParlaMint-HR_T6.S13.u37376.s0">Zahvaljujem gospodine predsjedniče. Dopustite mi kolega Milanoviću da vas ispravim kad ste kazali kako je država nametnula neracionalnu potrošnju. Dakle, to je netočno jer ja ne smatram da je neracionalna potrošnja, držim da i vi to ne smatrate, iako mi nije jasno što ste onda to rekli. Dakle, izdvajanje za branitelje, za gospodarstvo, za mirovine, za zdravstvo, za obrazovanje i za sve ono o čemu se država skrbi. Prema tome, dakle nije to točan navod. Točan navod bi bio da ono što je predviđeno ne možemo pokriti sadašnjim punjenjem i sad radimo to što radimo jer radit to moramo da bismo opet sačuvali ove elemente o kojima govorim. Vi ste postavili ovdje puno pitanja i ja vam se čudim na tome radi toga što vi predstavljate oporbu, a pokazali ste ovdje da vi doista ne znate što hoćete. Znate samo jedno, vi hoćete izbore, ali na temelju ovoga ih doista niste zaslužili jer niste pokazali uopće snagu niti jednog argumenta u korist toga. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37377" n="78">
					<seg xml:id="ParlaMint-HR_T6.S13.u37377.s0">Hvala. Gospodin zastupnik Andrija Hebrang, ispravak.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37378" n="79">
					<seg xml:id="ParlaMint-HR_T6.S13.u37378.s0">Hvala lijepo. Pa ja bih ispravio ovaj navod kolege Milanovića. Kaže ova Vlada ne bi se smjela zaduživati više ni penija. Ova Vlada se dugoročno ne zadužuje za nove rashode i za nove troškove već od 2008. godine. Samo jedino isključivo za plaćanje dospjelih starih obveza. Zbog toga je ova Vlada ukupni dug Vlade u 40 milijunskom, kad govorimo o ukupnom dugu, 40 milijardi eura, ova Vlada je smanjila svoj udio sa 20% na 17% u zadnje 3 godine, upravo sa takvim razumnim gospodarenjem, a preduvjet za to je naravno bila konsolidacija riznice pod vodstvom ove Vlade i ovoga ministra. Drugi netočan navod, za ovo niste dobili mandat birača. Jesmo, dobili smo mandat na 4 godine podrazumijevajući u te 4 godine i dobro i zlo. Vodili smo u dobru, voditi ćemo u zlu, a ovaj narod zna da upravo ova stranka u najvećem zlu uspješno radi. Sjetimo se nečeg čega se vi slabo sjećate, Domovinski rat.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37379" n="80">
					<seg xml:id="ParlaMint-HR_T6.S13.u37379.s0">Hvala. U ime kluba IDS-a, gospodin zastupnik Damir Kajin. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u37380" n="81">
					<seg xml:id="ParlaMint-HR_T6.S13.u37380.s0">Poštovana gospodo, gospodine predsjedniče, ministri, uvažena gospodo zastupnici. Prvo, ostajem pri svakoj riječi koju sam prošli puta izgovorio pri ovom drugom rebalansu, da ovaj ostatak ostataka Sanaderove Vlade koji je Hrvatsku uvalio u krizu neslućenih razmjera ne može Hrvatsku izvući. Drugo, isto tako najbolje što se Hrvatskoj dogodilo u zadnjih 6 godina je odlazak bivšeg premijera, da parafraziram gospodina Šeksa, sad je otišao, kad ga je nazvao eksponentom najliberalnijeg kapitalizma, onog medijskog i samo jedna stvar bi vjerojatno bila gora od toga, da tajkuni koje je stvorila Vlada tamo '90.-ih godina sutra preuzmu vlast. I jedino rješenje, ja mislim, su prijevremeni izbori, da nova Vlada i zemlja dobije malo mira. Zašto gospodo izbori? Ma ne da sjaše kurta pa da uzjaše murta, nego da ti izbori donesu jedan program, proračun, da se ne gubi vrijeme, dali bi građanima jedan izlazni ventil, ne bi se možda radikaliziralo, pogledajte ovo što se radi na nekim koncertima u Biogradu gdje se Predsjednika Republike naziva izdajnikom. Zar to ne vodi radikalizaciji uz poklike &quot;za dom spremni&quot;, sad kada galamite, očekujem i ovdje isto? Tko će se sa njime pozabaviti? Vjerojatno se institucije ne bi urušavale kad bi imali prijevremene izbore, ulica ne bi vodila politiku i konačno, neka građani glasuju za koga žele, neka glasuju za HDZ, SDP, IDS, HSS, ne znam, ali nemojmo sada ovdje glumiti stečajnog upravitelja. Drugo, ja tvrdim da smo mi isto tako sve znali. Ja sam govorio možda jedini još 2007. kada je vanjski dug iznosio 32 milijarde eura da ćemo do kraja 2. mandata Vlade Ive Sanadera biti dužni 50 milijardi eura, da ćemo se zadužiti u tom periodu za 18 milijardi, a da ćemo morati vratiti 25 milijardi eura. No to je bilo onda, a danas to izgleda ovako. 2009. trebamo vratiti 14,7 milijardi eura. Od toga na državu otpada milijardu i 200 milijuna eura, na banke 5,8 milijardi, na poduzeća 5,9 milijardi eura, na strana ulaganja milijardu i 800 milijuna eura. 2010. dolazi na naplatu 6,3, bez dodatnog zaduženja, milijardi eura, 2011. još toliko. U narednih 3 godine, računajući ovdje i 2009. trebamo vratiti 30 milijardi eura. Hrvatska to jasno ne može. Govorio sam pri prvom rebalansu, ma koji deficit 3, 4 milijarde kuna, govorio sam da deficit ako bude pad bruto društvenog proizvoda 6, 7% onda će dosegnuti negdje oko 20 milijardi kuna, ali da će biti najmanje 15 milijardi kuna. Gospodin Rohatinski govorio 14 i još nešto, ali ja sam tada za gospodina Sanadera bio šampion gluposti, za neke u HDZ-u blesimetar, a sad kažem, za ovu, dobro ja sam ostao, ali sad ću reći, pa onda da nastavim dalje, ali za ovu hrvatsku neizvjesnost mislim da bi netko trebao doista i odgovarati, a tko je najodgovorniji? Ja isto tako tvrdim da bivši premijer i Vlada. Oni koji su odgovorni za ovaj krah gospodarski, moralni, socijalni moraju dobiti gospodo ne &quot;Malo vitra&quot;, tako se zove jahta na kojoj plovi bivši premijer, već bi trebali dobiti puno vitra i da parafraziram našeg potpredsjednika, tu jahtu, dobro identificirali jesmo, sad bi je trebalo negdje locirati i usidriti tamo negdje u visini Gologa otoka, jer bez da tako nešto napravimo ili da to kažemo, bez toga će gospodo narod na ulice, neće ih voditi ni opozicija ni sindikati, već će narod voditi prazni želuci. E to je problem. Ova zemlja je pokradena do srži. Svi koji su mogli su je peljušili. Ja kada mi se dobacuje sa ove desne strane ću reći da HDZ-u zbog stvaranja države, narod je oprostio i privatizaciju i pretvorbu, ali ovo danas neće. Danas vidimo tko se od koga ograđuje, čak i Hrvatska radiotelevizija, vidim da ni crkva ne brani neke zakone, ostajete gospodo sami uz pomoć HSS-a, HSLS-a, dijela manjina, ali mislim da to je dovoljno ta vlast, ali to nije dovoljno za Hrvatsku. Hrvatska je, čak bih se usudio reći, lakše isfinancirala rat, nego što će isfinancirati ovaj izlaz iz krize i to mislim da shvaćamo i to treba imati na umu. Pogledajte sad koja obmana se dešava. O tom poslije da će taj krizni porez trajati samo do kraja 2010. Ma ja ću reći, ma neće ga ukinuti HDZ, bojim se da ga neće ukinuti nakon toga ni opozicija kad dođe na vlast jer neće imati kuda. Što je taj sramotni porez, taj porez na radno mjesto i porez na mirovinu, točnije rečeno na starost? 3. siječnja HDZ je održao svoj 13. Sabor, a ministar Šuker je govorio da koja &quot;bankrotirana zemlja uredno isplaćuje plaće, penzije&quot;, a 20 dana nas se kasnije plašilo da ili porez ili nema plaća ili nema penzije. Ja razumijem, razumijem čak i Vladu, gdje štedjeti, nema se gdje štediti. Ne možete ni štediti ako vam je ne 100, nego 110% proračuna unaprijed zadano za plaće, penzije, socijalu, otplatu dugova itd. Znači ako želimo smanjiti deficit moramo na neki način povećati prihode. A kako to izgleda? Tako da ćemo sirotinji iduće godine uzeti negdje 5 milijardi kuna. Ali ni 5 milijardi kuna neće biti dostatno da pretrpimo sve ove poreske udare. Dapače, dno dna ova kriza će dostići negdje sredinom prošle godine pred početak turističke sezone. Sada će ceh platiti 720 tisuća 167 radnika s onih 2%, plus 247 tisuća 323 penzionera sa 2%. Plus na to 310 tisuća 352 radnika sa 4%, plus 42 tisuće penzionera sa 4%. Ukupno to je milijun 319 tisuća 842 što radnika, što penzionera plus 4,5 milijuna ljudi kroz PDV. Tih znači 2 do 4% na plaću, na penziju, meni sliči na onaj Miloševićev zajam za Srbiju. Tvrdim proračun za 2010. na udar će doći svi zaposleni, svi umirovljenici. Kako? Lijepo će doći. Dolaskom MMF-a, a onda ćemo jednokratno devalvirati kunu, automatski dolje idu plaće, idu penzije, ali ono što je najgore rastu krediti, a za njih će se gospodo narod boriti na ulici. I zato ne dirajte u kunu, nego čuvajte kunu kao zjenicu oka svoga. Mislim da smo se ovdje razumjeli. Hrvatska država je kao kuća nakon potresa. Nju možemo krpati, ali uzaludan nam trud. Ove zidove bi trebalo sruštiti i sve početi iz početaka. I ovaj posao će na neki način pripasti opoziciji. Ali bude li petljala opozicija njen mandat će trajati kraće nago drugi Sanaderov mandat. I to ću reći. Što treba? Treba promijeniti prvu, drugu, treću garnituru u zemlji. Točnije svugdje gdje se sumnja u korupciju. Ta korupcija je pojela Hrvatsku. Otići u Berlin po onu disketu iz Linhenštajna, pomoći Beču, Berlinu oko pranja novca HYPO banke u Hrvatskoj. Upitati tajkune kako su došli do prvog milijuna eura. Ja znam da će to biti možda najjače. Treba ojačati ulogu Sabora kroz neposredno biranje. Boriti se protiv radikalizacije o kojoj sam govorio, mijenjati taj hrvatski mentalitet. Pogotovo u javnim službama, ne više kod privatnika. Da me nitko ne može platiti malo kako ja malo mogu raditi. Dosta je toga života od preraspodijele da će država za nekoga sve napraviti. Treba državu decentralizirati, treba je istrijanizirati ako baš hoćete. I morate shvatiti da ili ćete sami nešto učiniti za Hrvatsku po onoj Kenedijevoj, nemojte samo pitati što će država učiniti za vas, već što ste vi spremni učiniti za ovu državu. Jednostavno treba joj se dati kao '91. godine. Priče kako ćemo preko noći povećati potrošnju, izvoz, ponovno industrijalizirati Hrvatsku. Pa to su priče za naivne. Pa ne možete pokrenuti izvoz kada mi nemamo industrije. Najprije tu industriju treba stvoriti. Industrija je prva gospodarska grana jedino u jednoj hrvatskoj županiji u županiji Istarskoj. Naš izvoz je npr. dva puta veći od onog u Primorsko-goranskoj županiji. A imaju 100 tisuća stanovnika više. Sami smo sanirali Istarsku banku. Uljanik, ne prodajte ga. Jer državu ne košta niti jednu kunu. Sami se financiramo kroz koncesiju gradnju toga ipsilona. A u proračunu smo zastupljeni sa 57 milijuna kuna. Hrvatsku treba prestati pelješiti nekim Pelješkim mostovima. Dobro, netko će reći da se od toga odustaje. A sve vanproračunske fondove treba podvesti pod proračun. Od HAK-a, cesta, voda, itd. Tu je problem. I odustati od svih onih projekta koji ne nosi novac. Zadnji puta su predstavnici Slavonsko-baranjske stranke predlagali ukidanje 300 milijuna kuna brodogradnji i davanje seljacima tih novaca. Istina u zadnjih 10 godina brodogradnja iz proračuna dobila najmanje 14 milijardi kuna. Samo kroz formu jamstava. Uljanik nula kuna. Ali toliko i više poljoprivrede. Ali ja se slažem da tom slavonskom seljaku treba pomoći. On je obranio Hrvatsku, a za uzvrat je dobio jako, jako malo. Ne može međutim dobiti na 3,5 milijuna kuna još milijardu i pol kao što su im obećali bivši potpredsjednici i sadašnji. Jer sa milijardu i pol možda bi trebalo financirati kamatu industriji, i izvozu, i trgovini, i poljoprivredi. Ali zato trebaju dobiti nešto puno vrednije A to je diferenciranu stopu PDV-a na sve domaće poljoprivredne proizvode da se zaustavi taj nekontrolirani uvoz hrane. Da se taj PDV za domaći proizvod plaća za 10%, a uvozna hrana 23%, pa makar nikada ne išli u Europsku uniju. Jasno, to je tako lako reći. Ali bez Europe znamo da nam pada rejting, bez vanjskog zaduženja mi smo opet kaput. A jasno kod PDV-a ja kažem, kada me već predsjednica proziva, nije problem u 23 ili 24% PDV-a. može se ukinuti i nulta stopa. Ali treba plaćanje toga PDV-a s 30 dana prolongirati na 60 dana. Kod uvoza sa onih 8 dana isto tako na 60. prije su imali 30 dana, i uvesti 10%-tni PDV na domaću hranu, na vodu, na struju, na plin, dječje potrepštine itd. a ovako će mnogi u ovoj zemlji nažalost biti gladni. I za kraj. Da kriza je i u jednoj Italiji, i u jednoj Njemačkoj, i u Austriji, i u Francuskoj, i u Americi i tamo propadaju tvornice, banke, general motor ali im ne propada država. A u Hrvatskoj propadaju i tvornice i pojedinci i država. I to je izgleda razlika između jednih i drugih. Ja sam siguran, siguran sam, da ćemo mi do kraja godine imati još jedan rebalans. I bojim se da će po onom proračunu doći i MMF. Ja imam pravo razlog se bojati. A Hrvatska da će sa prihodima itd. naša potrošnja biti vraćena negdje tamo 2000., 2001. ili treću godinu. Kako je to otprilike izgledalo? 2005. proračun države je bio 90,9 milijarde kuna. 2006. 97,8 milijardi. 2007. 111. 2008. 121, 2009. 128., pa onda 120,3 itd. milijardi. Cijena od 2005. do 2009. rasle su za 16%. Proračun za 33% i puklo je. Trošili smo brže od rasta bruto društvenog proizvoda. I država se naprosto potrošila. A ono o čemu je govorio ministar, da točno je. Mirovine i zdravstvo u 2004. 44 milijarde, sada 64 milijarde plus 43%, državne plaće 15,9%, sad 22,18%, plus 39,2%. Dotacije lokalnoj samoupravi 3,4 sad 5,3 plus 53%. Subvencije poljoprivredi 1,9 milijardi kuna, sada 3,35 plus 72%. Subvencije gospodarstvu 1,89 sada 3,11% plus 64,65%. Znači za kraj što onda reći, da završim, ovako malo da se našalim. Čitao sam da je gospođa premijerka osmislila rebalans prilikom pranja suđa. Ja neću predložiti da joj se pokloni perilica, to joj sigurno ne treba, ne, ali ovaj rebalans možemo nazvati ako imamo jedan božićni Ustav, mi bi u Istri rekli režemtani ovaj rebalans, isprani rebalans nakon kojeg ćemo svi moliti Boga da nam premijerka ne kupi mašinu za prat suđe jer ćemo tek tada vidjeti svog Boga. Ja se šalim ovo je još dobro, još uvijek dišemo, ali ponavljam dno nas čeka gospodo u prvoj polovici iduće 2010. godine. I ne vrijeđam nikoga. Nisam to nikad činio za ovom govornicom i ne mislim ni ubuduće. A vi prestanite mene vrijeđati.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37381" n="82">
					<seg xml:id="ParlaMint-HR_T6.S13.u37381.s0">Svega 13 ispravaka ipak. Gospođe i gospodo, nastavljamo. Dakle ispravak netočnog navoda, gospođa Željana Kalaš. Izvolite.</seg>
				</u>
				<u who="#PodrugŽeljana" ana="#regular" xml:id="ParlaMint-HR_T6.S13.u37382" n="83">
					<seg xml:id="ParlaMint-HR_T6.S13.u37382.s0">Hvala gospodine predsjedniče. Evo u moru netočnih navoda koje je gospodin Kajin u svom obraćanju iznio, naravno vjerojatno se pripremao uz cvrčke dok su neki drugi pripremali rebalans proračuna. Ispravit ću njegov netočan navod koji me je najviše dirnuo, a to je ulica vodi politiku. Ta rečenica u ovim ozbiljnim trenucima je zapravo samo politikantska zlouporaba socijalnog dijaloga, i naravno označava i njegovu kratkovidnost. Vlada predviđene mjere nije jednostavno nametnula kao svoju ranije donesenu odluku samo za sebe, nego su one rezultat maratonskih dogovora sa socijalnim partnerima. Dakle, ulica niti bi vodila politiku niti je vodi, jer ako se ulica u semantičkom značenju kod gospodina Kajina označava Vlada, koalicijski partneri zajedno sa sindikatima i poslodavcima mislim da imamo problem. Ukoliko je gospodinu Kajinu jedini prijedlog za rebalans proračuna prijevremeni izbori, u tom slučaju vama kao članu oporbe previše bi bilo objašnjavati, a pogotovo i gospodinu Liniću kojega više ne vidim ovdje iz oporbenih redova, koji je jutros na radiju prizivao MMF. Ukoliko je to vaš jedini prijedlog kako danas stvari stoje u oporbi i baveći se samo podjelom fotelja, mislim da je ključni problem za gospodina Kajina hoće li sudjelovati u predsjedničkim ili/i u parlamentarnim izborima. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37383" n="84">
					<seg xml:id="ParlaMint-HR_T6.S13.u37383.s0">Hvala. Gospodin Josip Đakić, izvolite ispravak.</seg>
				</u>
				<u who="#ĐakićJosip" ana="#regular" xml:id="ParlaMint-HR_T6.S13.u37384" n="85">
					<seg xml:id="ParlaMint-HR_T6.S13.u37384.s0">Gospodine predsjedniče, ispravit ću jedan netočan navod kolege Kajina gdje je ustvrdio da će ovaj rebalans proračuna i ovo uvođenje 2 i 4% sirotinji uzeti 5 milijardi kuna. To je apsolutno netočno, jer u ovom prijedlogu jasno se vidi da svi oni do 3 tisuće kuna neće biti ničime opterećeni i da neće učestvovati u ovom rebalansu. 900 tisuća umirovljenika tako neće zahvatiti ni 2 ni 4%. Isto tako i 600 tisuća zaposlenih. Kada vi govorite o proračunu i o ovom rebalansu, kada govorite o državnoj politici, zasigurno cijenite kako bi vi to bolje činili, ali ne vjerujem u to, jer sigurno kao što niste znali kontrolirati kućni budžet, ne bi ni državni znali.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37385" n="86">
					<seg xml:id="ParlaMint-HR_T6.S13.u37385.s0">Hvala. Gospođa Neda Klarić. Izvolite.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u37386" n="87">
					<seg xml:id="ParlaMint-HR_T6.S13.u37386.s0">Hvala lijepa gospodine predsjedniče. Evo ispravljam netočan navod gospodina Kajina koji govori o sramotnom porezu. Ja definitivno moram vam gospodine Kajin reći da mi razgovaramo zapravo o načelima pravednosti i jednakosti i razmjernosti temeljem kojih je svatko u Republici Hrvatskoj dužan sudjelovati u podmirivanju javnih troškova razmjerno njegovim mogućnostima. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37387" n="88">
					<seg xml:id="ParlaMint-HR_T6.S13.u37387.s0">Hvala. Gospodin Krunoslav Markovinović. Izvolite.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37388" n="89">
					<seg xml:id="ParlaMint-HR_T6.S13.u37388.s0">Pa evo isto ispravljam kolegu Kajina, pored ostalog što je rekao da je ovaj porez sramotan porez, što definitivno nije točno, jer najsiromašnije slojeve, dakle sve one koji imaju plaću mirovinsku od 3 tisuće kuna ovo neće dotaknuti ovaj porez. Međutim, to nije smetalo kolegu Kajina da u onoj vlasti u kojoj je sudjelovao IDS smanji plaće i onima koji najmanje imaju. Neka pita evo naše zaposlenike u Saboru, rado se prisjećaju tih vremena. To je jedno drugo. Kolega Kajin, vrlo rado govori da je ovu zemlju uništila korupcija, što definitivno nije točno. Niti je zemlja uništena, niti korupcije ima toliko koliko bi kolega Kajin htio. Ali ga upozoravam, odnosno čisto prijateljski mu govorim, ako jednog dana postane predsjednik države nek se ne razbacuje s tim da će donijeti novac sa Kajmanskim otočja jel, što sadašnji predsjednik u 8 godina skoro nije stigao, a nek ipak skoči onda do Lihteštajna puno je bliže i to odmah na početku mandata.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37389" n="90">
					<seg xml:id="ParlaMint-HR_T6.S13.u37389.s0">Hvala. Gospodin Frano Matušić. Izvolite, ispravak.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37390" n="91">
					<seg xml:id="ParlaMint-HR_T6.S13.u37390.s0">Zahvaljujem gospodine predsjedniče. Pa kolega Kajin netočno je i uvredljivo je reći da netko pelješi narod kroz Pelješki most. Vi kolega prvo netočno, to drugo vrijeđate sve građane Dubrovačko-neretvanske županije, jer očito želite da oni ostanu obespravljeni u svojim pravima da žive povezani sa maticom hrvatskom. Pa vama je to smiješno. Drage kolege iz SDP-a vama je smiješno što mi svaki dan prelazimo granicu u Neumu, vama je to smiješno. Vama je smiješno što će, kad sutra ako uđemo u Europsku uniju bit tu Šengenski režim pa nećemo moći nikako prelaziti tu granicu, zbog prometa koji će se odvijati na Šengenski način. Dalje, netočno je i uvredljivo kolega također da se odustalo od tog mosta. Niste dobro slušali premijerku. Ona je rekla da je smanjen iznos. Dakle most se nastavlja graditi, ali smanjenim intenzitetom, ali se on nastavlja graditi. On se radi i ove godine, radit će se i slijedeće i svih ostalih slijedećih godina, a o tome ću govoriti kasnije.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37391" n="92">
					<seg xml:id="ParlaMint-HR_T6.S13.u37391.s0">Hvala. Gospodin Boro Grubišić, izvolite.</seg>
				</u>
				<u who="#GrubišićBoro" ana="#regular" xml:id="ParlaMint-HR_T6.S13.u37392" n="93">
					<seg xml:id="ParlaMint-HR_T6.S13.u37392.s0">Hvala gospodine predsjedniče. Pa ja bih zamolio kolegu Kajina da već jedanput nauči kako se izgovara ime. Nije Slavonsko-baranjska stranka, dakle to ispravak, nego Hrvatski demokratski savez Slavonije i Baranje, jer ne biste vi volili da ja kažem Istrijanska stranka kao što vi govorite je li, nego Hrvatski demokratski savez Slavonije i Baranje. I naši amandmani, kao drugo, nisu bili teški 300 milijuna nego 400 milijuna i ne odnose se samo na Slavoniju i Baranju, nego na sve proizvođače mlijeka i žitarica u Republici Hrvatskoj. Hvala vam lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37393" n="94">
					<seg xml:id="ParlaMint-HR_T6.S13.u37393.s0">Gospodin Nevio Šetić, ispravak.</seg>
				</u>
				<u who="#ŠetićNevio" ana="#regular" xml:id="ParlaMint-HR_T6.S13.u37394" n="95">
					<seg xml:id="ParlaMint-HR_T6.S13.u37394.s0">Zahvaljujem gospodine predsjedniče. Imao bih više navoda gospodina Kajina za ispraviti, ali ispravit ću jedan koji je rekao da u svijetu propadaju tvrtke, propadaju poduzeća, dakle tvornice, ali ne propada država, u Hrvatskoj propada i država. Ja bih to ispravio, jer je to potpuno netočno i to dokazuje da u Visokom domu uopće ne razumijemo problem koji jesmo, jer mi legitimnim putem samo uređujemo svoje financije da ono što uprihodujemo možemo i potrošiti. Prema tome, na način koji vi gospodine Kajin ovdje nudite rješenje ne može se proizvoditi život i sebe, ne možemo biti taj subjekt jer okolnosti koje su dovele do ovakvog stanja nisu samo naše nego su puno šire. Eto ispravljam taj navod.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37395" n="96">
					<seg xml:id="ParlaMint-HR_T6.S13.u37395.s0">Hvala. Ispravak zastupnik Ivan Bagarić. Izvolite.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u37396" n="97">
					<seg xml:id="ParlaMint-HR_T6.S13.u37396.s0">Gospodine predsjedniče. Ja bih ispravio netočan navod kolege Kajina koji je kazao kako se sirotinji uzima novac. Pa naprosto je neprihvatljivo kolega Kajin da predsjednički kandidat budući odnosno čovjek koji se kandidirao za predsjednika toliko obmanjuje ljude i unosi zabunu i nemir. Dakle, netočno je da se uzima sirotinji novac ako se zna da nikome tko ima plaću do 3 tisuće kuna neće biti uzeta niti jedna lipa, i nikome tko ima mirovinu do 3 tisuće kuna neće biti uzeta nijedna lipa. I još jedna stvar i to mora se ispraviti gospodine predsjedniče, ja se ispričavam što uzimam toliko vremena. Kaže kolega Kajin lakše je Hrvatska isfinancirala rat nego će ovu krizu kao što je financiranje rata i ratnih posljedica završen proces. Pa i sada Hrvatska izdvaja preko ja mislim 8 do 10% BDP-a za izravne i neizravne posljedice rata. Pa da toga nije bilo kako bi sad Hrvatska izgledala, ma što obmanjujemo ljude. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37397" n="98">
					<seg xml:id="ParlaMint-HR_T6.S13.u37397.s0">Hvala. Gospođa zastupnica Nevenka Majdenić. Izvolite.</seg>
				</u>
				<u who="#MajdenićNevenka" ana="#regular" xml:id="ParlaMint-HR_T6.S13.u37398" n="99">
					<seg xml:id="ParlaMint-HR_T6.S13.u37398.s0">Zahvaljujem gospodine predsjedniče. Ja ću ispraviti jedan od u nizu netočnih navoda. A zastupnik Kajin je rekao da propada država, propadaju pojedinci. To zaista nije točno. Upravo i ovaj rebalans proračuna govori o jednoj stabilnosti ekonomskoj, financijskoj Hrvatske ali s obzirom da je on pročitao nešto pa ću onda i ja pročitati, ono što je rekao u odnosu na njegovu poruku Zoran Milanović. Ovako je rekao: &quot;Moramo zaustavit investiciju u cestogradnji, prestati s dosadašnjim načinom subvencioniranja brodogradnje i poljoprivrede, treba razvrgnuti koalicije s penzionerima i seljacima jer je to preskupo u Hrvatsku. Zato ih u ovoj Vladi ne trebamo, poručujem to Zoranu Milanoviću.&quot; Kazao je Kajin. Evo vidite gospodine Kajin kako bi država propala, kako bi propali pojedinci. Propali bi poljoprivrednici, propali bi umirovljenici, svi oni koji rade u zdravstvu i prosvjeti to je vaš način.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37399" n="100">
					<seg xml:id="ParlaMint-HR_T6.S13.u37399.s0">Hvala. Gospođa zastupnica Dubravka Šuica. Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u37400" n="101">
					<seg xml:id="ParlaMint-HR_T6.S13.u37400.s0">Ja bih također željela ispraviti između niza navoda koje je naveo gospodin Kajin onaj koji je rekao da se pelješi raznim pelješkim mostovima. Gospodine Kajin, više puta smo ovdje o tome razgovarali i više puta ste se obrušili na taj projekt. Vi koristite aktualnu situaciju i novinske napise kako biste u javnosti stvorili negativnu sliku o tom projektu. Lako je iz pozicije Istre, iz pozicije sjevera Hrvatske kritizirati ovu situaciju. Pelješki most je neophodan jugu Hrvatske, pelješki most je neophodan cijeloj Hrvatskoj ako se hoćemo integrirati i ja osobno negodujem da vi toliko puta ovaj most spominjete u negativnom kontekstu i negodujem čak što je u proračunu smanjena ova stavka iako smo rekli da je to izvanproračunska stavka moramo se solidarizirati ali o tome ćemo kasnije u raspravi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37401" n="102">
					<seg xml:id="ParlaMint-HR_T6.S13.u37401.s0">Hvala. Gospođa zastupnica Ivanka Roksandić. Izvolite.</seg>
				</u>
				<u who="#RoksandićIvanka" ana="#regular" xml:id="ParlaMint-HR_T6.S13.u37402" n="103">
					<seg xml:id="ParlaMint-HR_T6.S13.u37402.s0">Hvala. Gospodine predsjedniče. Pa evo, kolege su već ispravile čitav niz navoda, teško je ispraviti kolegu Kajina, uobičajeno je to. Pa evo, ovaj proračun oduzet će sve sirotinji. Neće kolega Kajin. Gotovo milijun i pol stanovnika neće ni osjetiti, na svu sreću neće osjetiti ovo oduzimanje. Isto tako, na kraju spominjali ste kako je nastao proračun pa i u šali. Nisu vremena za šalu a nastao je kao proizvod zaista dugogodišnjeg evo ja bih rekla od cijelog vremena pregovora i koalicijske ove Vlade i sa socijalnim partnerima i mislim da nije vrijeme da na ovaj način pa i u šali kad smo zaista pred ozbiljnim korakom donošenja ovog rebalansa da se šalite na ovaj način.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37403" n="104">
					<seg xml:id="ParlaMint-HR_T6.S13.u37403.s0">Hvala. Gospodin zastupnik Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37404" n="105">
					<seg xml:id="ParlaMint-HR_T6.S13.u37404.s0">Zahvaljujem. Gospodine predsjedniče. Ja bih ispravio navod kolege Kajina da rebalans HDZ-ove Vlade nema rješenja. Pa gospodine Kajin, ovaj rebalans zapravo pokazuje nešto drugo a to je da Vlada uvažava sve članove vladajuće koalicije ali isto tako da joj ni socijalno partnerstvo nije samo tek puka forma već je to cilj odnosno cilj je čuti mišljenje svih zainteresiranih kako bi se dijalogom došlo do najboljeg rješenja, to biste morali znati. Ali očito vas to ne interesira, vas je očito zaokupirala već pomalo kampanja koju vi vodite na račun svog natjecanja za predsjednika države. Evo, ja vam želim sreću budući da tako razvidno ovdje izlažete probleme koje netko zaista želi čuti.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37405" n="106">
					<seg xml:id="ParlaMint-HR_T6.S13.u37405.s0">Hvala. Uvijek je lijepo čuti dobre želje. I gospodin Dragan Vukić ispravak.</seg>
				</u>
				<u who="#VukićDragan" ana="#regular" xml:id="ParlaMint-HR_T6.S13.u37406" n="107">
					<seg xml:id="ParlaMint-HR_T6.S13.u37406.s0">Gospodine Kajin, govorili ste o Hrvatskoj kao kući kojoj su napukli zidovi i rekoste da bi to bilo najbolje srušiti pa graditi iznova. Gospodine Kajin, vi ono što radite zadnjih dvadeset godina od kako ja pratim političku scenu u Republici Hrvatskoj upravo to i činite, lupate rušeći zidove Hrvatskoj državi i to vam hvala Bogu ne polazi za rukom. Ona je Bogu hvala na tvrdim temeljima, vode je mudri i pametni ljudi i ona je armirana rukama nacionalno svjesnih ljudi koji neće dozvoliti da napravite to što ste rekli. Mi smo puno toga više žalili od 2 i 4% da bi napravili državu, pa ne žalimo ni 2% ni 4% da bi ostvarili boljitak države. Petar Grašo pjeva čini mi se &quot;čudni ljudi žive tu, sve što vole razapnu&quot; a za vas vrijedi sve što vrijedi popiju. Nemojte to činiti tako.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37407" n="108">
					<seg xml:id="ParlaMint-HR_T6.S13.u37407.s0">Hvala. U ime kluba HNS-a gospođa zastupnica Vesna Pusić.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u37408" n="109">
					<seg xml:id="ParlaMint-HR_T6.S13.u37408.s0">Gospodine predsjedniče, gospodo iz Vlade, kolegice i kolege. U ime kluba HNS-a uvodno samo nekoliko rečenica napomene. Predsjednica Vlade gospođa Kosor ovdje je iznijela mislim treći po redu Prijedlog rebalansa proračuna Republike Hrvatske. Prijedlozi s kojima je izašla ovdje pred Sabor su prijedlozi s kojima se mi ne slažemo u klubu HNS-a ali ih je iznijela na način pokušavajući nametnuti jednu ozbiljnu i odgovornu raspravu, pokušavajući dati ton ovoj raspravi koja ova teška vremena zaslužuju i koji pokušaji, jedni od strane Vlade na jedan način, drugi od strane oporbe na drugi način, da se izađe na kraj s ovom krizom i pokušavaju definirati efikasna sredstva izlaska koju takva situacija zaslužuje. I u tom smislu poštujem njezin način. S druge strane ministar financija Šuker, i bivši i sadašnji, i u ovoj situaciji koristi ovu priliku da isključivo na razini gotovo estradnih primjedbi prebacuje odgovornost za situaciju u kojoj smo se našli na četiri godine oporbene vlade, nakon kojih je on šest godina već tu i od tih 19 godina 15 godina je HDZ vodio ovu zemlju i sad smo tu gdje jesmo. Ja vas najljepše molim da, ja ću svakako nastojati da zadržim ozbiljnost u ovoj raspravi, ali vas najljepše molim da zaista i vi se u ovoj raspravi ministre ponašate ozbiljno, jer ovo zaista nema smisla. Bez obzira na sve, ja sam vrlo pozorno slušala premijerku i bila sam spremna vrlo pozorno slušati i vas, ali vi niste bili spremni ništa reći o tome što se nalazi u proračunu, što predlažete, koji su vaši argumenti. Ja ih mogu prihvatit ili ne, ali apsolutno smo zainteresirani za vaše argumente. A za optužbe i nadmudrivanje nije trenutak. Da pređem na proračun. Temeljna svrha ovog rebalansa trebalo bi biti davanje privredi prostora da može funkcionirati, da može prodisati i izvući nas iz krize. Za takvu temeljnu zadaću i svrhu ovog rebalansa prvi i osnovni zadatak je smanjivanje potrošnje, rezan je troškova. Međutim, što se događa s ovim proračunom ili ovim rebalansom? Ovim proračunom troškovi se smanjuju, dakle troškovi proračuna smanjuju se za otprilike 260 milijuna kuna. Prihodi se povećavaju dodatnim poreskim opterećenjima za otprilike milijardu i 380 milijuna kuna. Ukupni dobitak za državni proračun je milijardu 647 milijuna i nešto kuna. Preostala proračunska rupa ili nepokriveni troškovi su 9 milijardi 327 milijuna i još nešto kuna. Dakle, sa svim ovim rebalansima 9,3 milijarde ostaju nepokriveni. Što ćemo s tim? Hoće država prestat plaćat račune? To je već prestala. Plaće, izvršne radove. Šta će se s tih 9 milijardi dogoditi ili ćemo ići u još jedan cijeli niz proračuna? Dakle, očito je da je nužna drugačija koncepcija proračuna, drugačiji način promišljanja proračuna, a ne samo preraspodjeljivanje po stavkama plus poresko posizanje u džepove građana. Vlada se ponaša kao neka vrsta obrnutog Robin Hooda ili upozorili su me Super Hika, uzmi siromašnima i daj povlaštenima. I nije točno, ova serija ispravaka netočnih navoda, jer neka mi netko ovdje sa saborskim plaćama objasni kako se živi sa recimo 3 tisuće i 500 kuna, pa i sa 4 tisuće kuna. Ljudi, nemojmo biti neozbiljni. Ne može se s tim živjeti, s tim se živi užasno teško i mi to ne znamo jer imamo drukčije plaće. Ali nemojte zato govoriti da netko tko ima 4 recimo tisuće kuna plaću ili mirovinu da to nisu ljudi koji su egzistencijalno ugroženo. Pa naravno da jesu, probajte vi živjeti sa 4 tisuće kuna plaćom. Prema tome, zaista nije stvar u tome da se mi nadmudrujemo nego da probamo vidjet kako bi se dalo na neki pametniji način riješit situacija u kojoj smo se našli. Ovdje ću, baš zato što smatram da ova rasprava zahtijeva ozbiljnost, izreći neke naznake za drugačiju koncepciju proračuna koja ne bi bila samo rezanje po stavkama i preraspodjeljivanje unutar postojećeg, nego bi razmišljala na jedan drugačiji način o proračunu. Prva točka ovih naznaka za drugačiju koncepciju svakako je oporezivanje dividende. S druge strane, treba stimulirati one koji reinvestiraju tu dividendu da to čine. Prema tome, kad se dividenda reinvestira treba je osloboditi poreza, ali kad se izvlači treba ju svakako oporezovati. Druga točka je neophodna, a to je energično zaustavljanje i raščišćavanje korupcije i neodgovornog poslovanja. Tu ima rezervi u milijardama. Navest ću samo dva primjera. Jedno je HEP, kupnja struje po 80 i prodaja po 20. Samo tu je bačeno gotovo milijardu kuna, a to je 2/3 onoga što će se oduzeti ili dobiti ovim porezom 2 i 4% na plaće i mirovine. Dakle samo tu, na toj jednoj transakciji u jednom javnom poduzeću je bačeno kroz prozor 2/3 onog što će se sada uzeti zaposlenima i penzionerima. Ili uzmimo drugi primjer HAC, 2003. jedan kilometar autoceste koštao je 4 milijuna, danas košta 17 milijuna. Cijene su išle gore recimo 20, 25%, ajmo reći da je teren teži pa da se zato cijena udvostručila. Udvostručeno je 8 milijuna. Gdje je ostalih 9 milijuna po kilometru? Otkud ljudi 17 milijuna po kilometru? A takvih javnih poduzeća ima preko 20. E sada zamislite, ajmo reći da to nije korupcija, iako mi se čini sumnjivim ali hajmo reći da je to samo neodgovorno poslovanje, pa zamislite da se u preko 20 javnih poduzeća uvede odgovorno i kontrolirano poslovanje, koliko bi se tu dalo uštedjeti, ili ako hoćete rezati rashoda. Treća točka, dogovoriti sa sindikatima i poslodavcima rast plaća vezan za rast gospodarstva i produktivnosti kao trajni temelj. Četvrta, i žao mi je da ovdje nema ministra javne uprave jer u njegovim rukama je velik potencijalno posao, a to je zaustavljanje povećanja broja zaposlenih u državnim službama i javnim poduzećima i uvođenje objektivnih striktnih kriterija kvalitete, nagrađivanje kvalitete i otpuštanje evidentno nesposobnih i onih koji su natrpani u ta javna poduzeća preko bilo kojih standarda takve vrste poduzeća u Europi i svijetu. Uvesti red u javnoj upravi i napraviti reviziju mase državnih agencija za koje većina ne samo da ne zna što rade, nego ne zna niti da postoje. Peta točka je formirati kroz HBOR državno privatni fond, izabrati menadžment na tržištu i za financiranje razvoja energetskog sektora poljoprivrede i turizma koristiti takav jedan fond. Šesto, sredstva od povećanja PDV-a, a to je kao što znamo porez na sve, usmjeriti u gospodarstvo i u poticanje tvrtki ili uspješnih poduzeća u svim granama gospodarstva. Nama treba uspjeh, treba nam uspjeh gdje god ga možemo naći, prema tome gdje vidimo i imamo uspješnu tvrtku, uspješno poslovanje, dajmo ljudima zraka da mogu funkcionirati i da mogu pomoći da se svi skupa izvučemo. Sedmo, ovdje već spominjano pitanje poticaja u poljoprivredi. Očito je, mislim da uopće nema više dileme da je nužno reformirati temelje za dodjelu poticaja u poljoprivredi. To ćemo morati učiniti ulaskom u Europsku uniju, poticaji u poljoprivredi ne mogu biti više temeljeni isključivo na površini, moraju uključivati i element količine, dakle količine proizvoda po hektaru, moraju poštivati neke standarde koje ćemo već sutra morati poštivati i u Europskoj uniji i na taj način riješiti recimo pitanje gdje ljudi imaju hektare i hektare pašnjaka koje jedanput godišnje pokose i zbog toga dobivaju poticaje u poljoprivredi. Dakle, novi model za određivanje poticaja u poljoprivredi je pred vratima kao sastavni dio zajedničke poljoprivredne politike europske. Počnimo to primjenjivati. Unutar pitanja poticaja u poljoprivredi, nužno je ljudi koji se bave poljoprivrednom proizvodnjom zahtijevaju to određivati što će biti prioriteti hrvatske poljoprivrede. Ljudi se žele i mogu preorijentirati u svojoj proizvodnji, ali ne mogu se od danas do sutra, ne mogu se od jedne do sljedeće godine. Mora im se dati neko vrijeme da razumiju što su prioriteti hrvatske poljoprivrede, što će biti, a kriterij naravno je ono gdje smo mi konkurentni, gdje možemo biti konkurentni na europskom tržištu. Korištenje europskih fondova za stimuliranje razvoja poljoprivrede, umjesto novaca naših poreskih obveznika. Očito treba uspostaviti sustav centralne i regionalnih razvojnih agencija zato da bi decentralizirali i znanje, nužna nam je fiskalna decentralizacija. Deseto, nužno je da li promjenama Zakona o javnoj nabavi ili na neki drugi način, ali možda je Zakon o javnoj nabavi tu najprimjereniji, nužno je regulirati pitanje plaćanja države. Država ne plaća i proizvodi spiralu nelikvidnosti gdje u propast vuče niz privatnih tvrtki i poduzeća. Nužno je stati na kraj neplaćanjima države i spirali nelikvidnosti koja to proizvodi. Ovih 10 točaka su prijedlog kluba HNS-a i naše naznake u kojem pravcu bi trebalo ići razmišljajući o novom strukturiranju ili novom pristupu izgradi proračuna. Uz ove mjere u ime kluba HNS-a tražim od Vlade da podnese ovom Saboru izvješće obzirom da je sada Pelješki most prebačen na 2015. koliko je novaca do sada utrošeno na radove na Pelješkom mostu? To ovaj Sabor mora znati, naša je zadaća da to znamo i molimo da nam se ta informacija ovdje da. I na kraju, kolegice i kolege, izbori nisu ništa strašno. Izbori su samo normalan način urednog demokratskog prijenosa vlasti. Preporučam vam da o tome razmislite. U ime kluba HNS-a, mi nećemo podržati ovaj rebalans proračuna.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37409" n="110">
					<seg xml:id="ParlaMint-HR_T6.S13.u37409.s0">Hvala. U 13 i 18 je proteklo vrijeme iz članka 207. za prijavu rasprave od 10 minuta. I sada imamo ispravke netočnih navoda. Gospodin Mario Zubović je prvi.</seg>
				</u>
				<u who="#ZubovićMario" ana="#regular" xml:id="ParlaMint-HR_T6.S13.u37410" n="111">
					<seg xml:id="ParlaMint-HR_T6.S13.u37410.s0">Hvala lijepo. Evo, kao i vrlo često gospođa Pusić izrekne jednu pretpostavku, tu pretpostavku koja je netočna ili neistinita pretvori u istinu i onda o njoj razgovara kao da ta pretpostavka postoji i da je istinita. Tako je rekla da ministar Šuker prebacuje odgovornost na bivšu koalicijsku vlast. To jednostavno nije točno. Ministar Šuker je u svom govoru uspoređivao proračun koji je bio 2004. godine sa proračunom koji je ove godine i nije kanio s tim svojim uspoređivanjem opterećivati bivšu koalicijsku vlast. Gospođo Pusić, vi ste se na to uvrijedili i izašli iz sabornice. Ako budete kao predsjednica države se vrijeđala i izlazila sa sastanaka, neće biti dobro.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37411" n="112">
					<seg xml:id="ParlaMint-HR_T6.S13.u37411.s0">Ispravak, gospodin zastupnik Krešimir Ćosić. Izvolite.</seg>
				</u>
				<u who="#ĆosićKrešimir" ana="#regular" xml:id="ParlaMint-HR_T6.S13.u37412" n="113">
					<seg xml:id="ParlaMint-HR_T6.S13.u37412.s0">Poštovani gospodine predsjedniče, ispravljam netočan navod gospođe Pusić koja je ustvrdila da je rasprava predsjednice Vlade, citiram bila samo pokušaj ozbiljne i odgovorne rasprave o rebalansu proračuna. Gospođo Pusić, iako ste rekli, citiram ja ću zadržati ozbiljnost rasprave, držim da sve ono što ste rekli je ostalo samo na pokušaju ozbiljne i odgovorne rasprave o rebalansu proračuna, čitav niz činjenica to dokazuje, posebno kad uspoređujete cijene struje u različitim vremenskim periodima. Izvolite pogledajte …/Govornik se ne razumije./… burzu, pogledajte londonsku burzu, u siječnju ove godine, u srpnju ove godine. Nedostatak osjećaja da razumijete promjene koje su se dogodile na globalnim svjetskim tržištima jedan je od razloga krivog citiranja svih onih koji se bave energetskom politikom, a o njoj gotovo ništa ne znaju. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37413" n="114">
					<seg xml:id="ParlaMint-HR_T6.S13.u37413.s0">Hvala. Gospodin zastupnik Frano Matušić, ispravak.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37414" n="115">
					<seg xml:id="ParlaMint-HR_T6.S13.u37414.s0">Zahvaljujem gospodine predsjedniče. Pa netočan je podatak koji je kolegica Pusić izrekla da je cijena kilometra u vrijeme njihove vlasti bila 4 milijuna kuna, a da je sada 17 milijuna kuna. Radili su se usporedni podaci i točno se vidjelo da zapravo da ta cijena je približna i da ne odudara, kad se gleda prosjek cijena u to vrijeme i današnje. Međutim, nešto je drugo potpuno različito. Gospodin Kalmeta nije potpisao, kao što je to napravio vaš ministar sa svojim firmama ugovore na iznose od stotine milijuna kuna u tim radovima. Dakle, on to nije radio za razliku od vašeg ministra i u svakom slučaju transparentnije ponašanje. Drugo, Pelješki most nije odgođen za 2015. Niste dobro slušali ni vi, kao ni dio onih koji prenose to što vi govorite. Rečeno je jasno Pelješki most se nastavlja raditi. Ove godine umjesto predviđenih 200 milijona kuna bit će 100 milijuna kuna, ali on se nastavlja raditi. Nemojte obmanjivati javnost jer nema nikakvog razloga za to. Dakle, stavka Pelješkog mosta je i dalje u proračunu i on će ići i ove godine i slijedeće, samo umjesto završetka do 2012. završit će se do 2015., ali možda i prije ako se situacija popravi, vjerujemo da će se popraviti.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37415" n="116">
					<seg xml:id="ParlaMint-HR_T6.S13.u37415.s0">Hvala. Gospodin zastupnik Niko Rebić. Izvolite ispravak.</seg>
				</u>
				<u who="#RebićNiko" ana="#regular" xml:id="ParlaMint-HR_T6.S13.u37416" n="117">
					<seg xml:id="ParlaMint-HR_T6.S13.u37416.s0">Pa ispravljam dakle već po tko zna koji put u ime klubova se čuje da je smisao zapravo ovoga rebalansa da ne odgovara trenutku i da je smisao uzeti siromašnima i dati bogatima. To je potpuno netočno. Zato ću svaki put od sad ispravljati da ovim rebalansom se predviđa 900 tisuća umirovljenika i 600 tisuća radnika, dakle neće biti oduzeta niti jedna lipa. Dakle, dužnosničke mirovine i plaće idu preko 19%. Dakle ravnomjerno se raspoređuje i duboko vjerujem da je ovo rebalans solidarnosti, ravnoteže, stabilnosti, ravnoteže između poticanja gospodarstva i očuvanja socijalne pravednosti. Dakle, ovo je treći pokušaj ove Vlade da nudi prava rješenja izlaska iz krize, svaki put počima prvim korakom i ja mislim da je ovo pravi put.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37417" n="118">
					<seg xml:id="ParlaMint-HR_T6.S13.u37417.s0">Hvala. Gospođa zastupnica Zdenka Čuhnil. Izvolite. Ispravak.</seg>
				</u>
				<u who="#ČuhnilZdenka" ana="#regular" xml:id="ParlaMint-HR_T6.S13.u37418" n="119">
					<seg xml:id="ParlaMint-HR_T6.S13.u37418.s0">Ispravljam navod kolegice Pusić koja je naglasila da se uvodi novi model poticaja u poljoprivredi. Moram reći da, ali na žalost ne ono što je ona rekla po kilogramu, već dohodak po gospodarstvu što je još tragičnije. Naime, 2001. propuštena je prilika da donesemo poticaje vezane kilogram ili vezane prinos po hektaru jer bismo imali 10 godina da podignemo i proizvodnju i samodostatnost i da stvorimo koliko toliko konkurentnu poljoprivrednu proizvodnju. Novi poticaji na žalost više nisu to.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37419" n="120">
					<seg xml:id="ParlaMint-HR_T6.S13.u37419.s0">Hvala. Gospodin zastupnik Krunoslav Markovinović. Izvolite. A ne, to je za. Dobro. Hvala. Gospođa zastupnica Ivanka Roksandić. Izvolite.</seg>
				</u>
				<u who="#RoksandićIvanka" ana="#regular" xml:id="ParlaMint-HR_T6.S13.u37420" n="121">
					<seg xml:id="ParlaMint-HR_T6.S13.u37420.s0">Hvala gospodine predsjedniče. Pa evo moram ispraviti gospođu Pusić koja je na samom početku svog izlaganja obraćajući se ministru Šukeru rekla da je izlaganje ministra Šukera bilo na razini estradnih primjedbi u prebacivanju odgovornosti na drugu bivšu Vladu. Ne kolegice Pusić. Ministar je iznosio samo čitav niz podataka koje vjerojatno niste čuli, a odnosilo se na mirovine koje su u 2004. na početku iznosile, izdvajalo se za mirovine 22 milijarde kuna, a u 2009. 29. Za zdravstvo se 2004. izdvajalo oko 13 milijuna kuna, milijardi ispričavam se, dobro zapisala, u 2009. se izdvaja 22 milijarde kuna. Za plaće se u 2004 izdvajalo 22 milijarde kuna, a sada se izdvaja 30 milijardi kuna. Evo to je iznosio gospodin Šuker.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37421" n="122">
					<seg xml:id="ParlaMint-HR_T6.S13.u37421.s0">Hvala. Gospođa zastupnica Božica Šolić. Izvolite.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u37422" n="123">
					<seg xml:id="ParlaMint-HR_T6.S13.u37422.s0">Hvala lijepo gospodine predsjedniče. Evo zastupnica Pusić rekla je u ime svoga kluba da je ozbiljna situacija i da će ozbiljno raspravljati. Međutim gospođo Pusić rekli ste u svojoj raspravi ili iz neznanja ili iz neozbiljnosti vaše kada ste rekli jednu netočni dio, a to je da država izdvaja na tisuće i tisuće kuna za hektare i hektare pašnjaka. To nije točno. Hrvatska država daje poticaje u poljoprivredi na obradive površine, na određen poljoprivredne kulture i na određene kulture u voćarstvu. Ako to ne znate, ja vas molim da se javite ministru Čobankoviću, on će vam sve objasniti, ali je to i jedna poruka s obzirom da ste se vi kandidirali za predsjednicu države što mislim da neće toga Hrvatska ja mislim doživjeti. Rekli ste opet je.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37423" n="124">
					<seg xml:id="ParlaMint-HR_T6.S13.u37423.s0">Hvala.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u37424" n="125">
					<seg xml:id="ParlaMint-HR_T6.S13.u37424.s0">Opet je atak na hrvatskog seljaka. Opet vi uporno protiv hrvatskog seljaka i upravo zbog toga nećete dobiti izbore.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37425" n="126">
					<seg xml:id="ParlaMint-HR_T6.S13.u37425.s0">Hvala. Gospođa zastupnica Nevenka Marinović. Izvolite.</seg>
				</u>
				<u who="#MarinovićNevenka" ana="#regular" xml:id="ParlaMint-HR_T6.S13.u37426" n="127">
					<seg xml:id="ParlaMint-HR_T6.S13.u37426.s0">Ispravljam netočan navod da je Vlada nesposobna, ali pozivanje na ove nove izbore, mislim da javnost ima pravo znati kako bi to riješio gospodin Čačić pozivajući se na nove izbore, a on kaže da bi radikalno smanjio troškove, izbacio lopovluk i nesposobnost kompletnim zaustavljanjem nekompetentnih i kriminalno ugovorenih investicija. Treba kaže Čačić poništiti sve ugovore i staviti ih pod istragu USKOK-a, jer tako bi se, gle čuda, uštedjelo ni manje ni više nego 5 milijardi kuna. Pitamo se je li zaboravio kazati da bi možda bilo najbolje da se po tom automatizmom svi poslovi dodijele njegovim tvrtkama kao u dobra stara vremena. Cilja upravo tamo gdje je on najviše kriminala i napravio. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37427" n="128">
					<seg xml:id="ParlaMint-HR_T6.S13.u37427.s0">Hvala. Nemojte tvrditi ništa, jer ovo nije sud, pa iznesite mišljenje. Izvolite. .../Upadica se ne razumije./ ... To se odnosi na sve one tvrdnje i presude koje se unaprijed donose. .../Upadica se ne razumije./ ... Molim. U Saboru, mjesto u sudnici. Sada dajem riječ u ime Vlade. .../Upadica se ne razumije./ ... Izvolite.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u37428" n="129">
					<seg xml:id="ParlaMint-HR_T6.S13.u37428.s0">Zahvaljujem gospodine predsjedniče. Pozivam se na članak 209. i neću korigirati ovo što su ljudi govorili. Samo upozoravam da umjesto ispravaka netočnih navoda, 90% onog što su kolege iz HDZ-a govorili se odnosilo na izražavanja netrpeljivosti, antipatije prema onome što sam ja govorila. Što ja prihvaćam. Ali mislim da institut netočnog navoda ne postoji zbog toga. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37429" n="130">
					<seg xml:id="ParlaMint-HR_T6.S13.u37429.s0">E pa složit ću se s vama. Samo bi bilo dobro da ste to ranije isto to digli tablici, kada su neki drugi govorili, iznosili mišljenja, a nisu ispravili netočan navod. Evo. Dakle složili smo se. Nemojmo to raditi. Ali gledajte i na lijevu i na desnu stranu. A ne samo na ovu jednu. U ime Vlade gospodin ministar financija Ivan Šuker. Izvolite.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37430" n="131">
					<seg xml:id="ParlaMint-HR_T6.S13.u37430.s0">Hvala lijepo gospodine predsjedniče. Pokušat ću ozbiljno kako to kaže gospođa Pusić, odgovoriti na neke prijedloge kluba HNS-a. jer svaki prijedlog je dobro došao bez obzira iz kojih on redova došao. Osobito u ovako kriznim momentima, ali kada predlažemo onda se trebamo staviti u kontekst onog o čemu govorimo. Pa idemo najprije govoriti o proračunu, o proračunskim prihodima i proračunskim rashodima. A onda možemo govoriti i o javnim poduzećima i o svemu. Jer javna poduzeća nam nisu prisutna u ovom proračunu. Nisu. Ali gledajte to stvara jednu veliku zabunu kod hrvatskih građana. Jer kada vi kažete da je u HEP-u, što ja znam, nestalo toliko i toliko, a govorite o proračunu, onda se misli da su to proračunski novci. No, postavlja se jedno elementarno pitanja. Porez na dividendu je bio u Republici Hrvatskoj. Da li u trenutku kada svaka investicija, svaka investicija je zlata vrijedna, treba nastojati privući kapital ili tom kapitalu reći o ovoj temi, ti u Hrvatskoj baš nisi dobro došao. Ali je teme o kojoj se može raspravljati. Možemo napraviti okrugli stol i o njoj raspravljati. Ali isto tako dozvolit ćete mi, nemojte sada reći ja se vraćam u neko doba. Naprosto da bi neke stvari i stavove mogli braniti morate komparirati određene podatke. Tako ću vam ja reći koliki je bio prihod od poreza na dobit u trenutku kada je Hrvatska imala stopu poreza na dobit 25% i 20% na dividendu. Bio je negdje jedno 2,5 do 3 milijarde kuna. Kada smo ukinuli na dividendu, smanjili stopu poreza na dobit na 20%, taj prihod je skočio na 9 milijardi kuna. Jedan dio je i posljedica i pojačanih gospodarskih aktivnosti. Ali kažem, tema o kojoj možemo razgovarati koja ima i pro i kontra. No, kada govorimo o zaustavljanju zapošljavanja. 'Ajmo onda pogledati kako se ponašamo na vlasti na svim razinama od lokalne pa na dalje. Ja mislim da je u Hrvatskoj nezapamćeno da ravnateljica Pučkog učilišta ima menadžerski ugovor ako slučajno dobije otkaz, ima pravo na 12 plaća kao što je to slučaj u Velikoj Gorici, zaposlena po vašoj stranačkoj liniji. Samo kažem jedan mali primjer. Druga stvar, oko odgovornosti zaduživanja itd. pogledajte proračunski nalaz Varaždinske županije i ništa drugo. Ili kako statistički se mogu neke stvari prikazati. Gledajte kolegice i kolege. Ja nikada nisam rekao da je situacija u Hrvatskoj bajna itd. ali isto tako dok kod stojim ovako koje nikome, svim argumentima ću se boriti da dokažem da Hrvatska nije na koljenima, jer nije na koljenima. Nominalno 2003. je deficit bio veći nego što je danas nominalno. Nominalno ljudi moji. Ali deficit je tada bio 10, 11 milijardi kuna na 80 milijardi proračuna. I nije kriv zato ja to nikada, i bio sam tu saborski zastupnik. Evo, kolega Vidović je bio ministar, kolegica ili gospođa Antičević, nikada nisam na takav način raspravljao. Dobro ministarka tada. Ali gledajte. Ne možete mi reći ja se stvarno ispričavam što ovo moram čitati. Stvarno se ispričavam. Ali znajući kako će biti rasprava, naprosto moramo se vratiti u neka vremena. Jer gledajte, ako to nije bilo dobro onda, nije dobro danas i neće nikada biti dobro. Loše je uvijek loše, bez obzira tko ga radi. Gledajte odluku Nadzornog odbora Hrvatskih autocesta od 3. studenog 2003. godine. A prije toga je potpisan sporazum sa MMF-om gdje se kaže da će se radovi u cestogradnji smanjiti za 3% bruto domaćeg proizvoda. To je bilo nekakvih 600, 700 milijuna. Pogledajte, financijski plan se povećava za milijardu 100, 200 milijuna. Međutim pogledajte vrlo interesantno obrazloženje. Veli, plaćanje za dio ukupnih rashoda u iznosu od milijardu i 121 milijun, prenijet će se i izvršiti u 2004. godini. Pa što je to nego figiranje deficita. Ako on deficitu od 10 ili 11 milijardi, oteo ovu milijardu, jer tada je HAC bio u sklopu državnog proračuna. Ili recimo što se radilo preko HBOR-a. kompletna obnova 2002., 2003. kako je bila formirana? Ugovorom. I dame i gospodo ovo sve što govorim, govorim sa punom odgovornošću i možete sve provjeriti. Tako da ne bi ispalo. Dakle preuzimam odgovornost ako smatrate da sam nešto krivo rekao. Dakle, ugovorom je sklopljen ugovor između ministarstva tada obnove i HBOR-a, da se milijardu i 500 milijuna obnove krediti sklope sa izvođačima radova. A država je izdala mjenice da će ona vratiti te kredite. A znate zašto? Neću uopće govoriti da je tu netko nešto pokušao smuljati. Ja vas lijepo molim da to maknemo u stranu. Zašto? Da se tih milijardu i 500 koje su bile raspoređene po 500, 600 milijuna u tri godine, ne prikaže kao deficit 2003. godine. I kako sam tada tvrdio da to nije dobro, tako se svih ovih 6 godina kao ministar trudim da toga nema. Nego da jednostavno ono što je u proračunu je u proračunu. Sve ono što je bilo po ovim računima je bilo. A sada da vam kažem, da se vratim iz ove povijesti, ali morao sam ovo reći. Jer vi stalno optužujete. Da se vratim iz povijesti u danas. Vi imate kratkoročne mjere koje moraju dati rezultat u vrlo kratkom vremenu. Imate dugoročne mjere, i gospođa predsjednica je rekla nešto o njima. Mi ćemo se sa svojim koalicijskim partnerima sjesti u narednih mjesec, mjesec i po dana, sve te mjere raspraviti i staviti ih kao platformu za donošenje proračuna za 2010. godinu. Stavit ćemo ih kao platformu. I opet sa kratkoročnim i dugoročnim mjerama. A nije nikome ugodno predlagati nove poreze. Nije nikome to ugodno. Nije nikome ugodno reći da će netko dobiti manju plaću. Međutim postavlja se jedno drugo pitanje. Mi smo u ovih 7 mjeseci uredno servisirali svoje obveze, bez obzira što to tko rekao, međutim s proračuna nije bilo kašnjenja. Sa ovakvim rebalansom proračuna, koji je otišao na žalost u jednom drugom smjeru, jer naprosto nije bilo mogućnosti dogovora sa socijalnim partnerima, dovodimo se u poziciju da ćemo isfinancirati svoje obveze do kraja godine i dovodimo se u poziciju da ćemo slijedeću godinu kad se deficit smanji za nekakvih 4, 5, 6 milijardi kuna također moći isfinancirati 20-tak i još nešto milijardi, skoro 30 obveza koje nam dolaze iz prethodnih godina i financirati taj deficit od 4 milijarde. Dakle, to je bila nakana i namjena onog prvog i drugog rebalansa. Ja razumijem i političku retoriku oporbe, a isto tako dajte i vi za pravo da mi kažemo ono što smatramo da je tako. Druga stvar. Ja sam čovjek od brojki i ekonomija je egzaktna nauka. Tu nema impresija. Može biti impresija neko vrijeme, međutim vrlo brzo vam se razbije o glavu. Dakle, svaka ova vaša mjera koju vi konkretizirate dapače, razmotrit ćemo je i možemo razgovarati o njoj. Kakav je to fond u HABOR-u. Otkud novci u taj fond, jer ako vi osnivate fond vi mu morate dati novce. Otkud novci? Ma ne, gledajte. Imate vi mogućnost i sada, ali morate znati kad pogledate financijsku moć u Hrvatskoj tvrtki i privatnika koliko to možete skupiti stotina milijona eura. Onda bi se razočarali kako je to mali iznos, koji imaju slobodnih sredstava. Međutim, mi smo HABOR-u u ovih 7 mjeseci osigurali negdje oko 500 milijona eura sredstava koje po vrlo povoljnim uvjetima daje malom i srednjem poduzetništvu. Vrlo povoljnim uvjetima, i namjera nam je još do kraja godine 200-tinjak milijona osigurati HABOR-u, jer to je najbolja garancija za one projekte koje imamo u ribarstvu, poljoprivredi, malom i srednjem poduzetništvu i turizmu da će ti poduzetnici dobiti kredite između 2 i 6% kamata, ovisno koga to ide. Međutim ni te niske kamate nisu besplatne. Njih netko mora platiti. I ako bolje pogledate poziciju Ministarstva financija, onda ćete vidjeti da upravo za tu namjenu imate 290 milijona kuna. Ali u ovom fondu dapače, samo da vidimo otkud novci. Druga stvar, rast plaća i produktivnost. Mi na žalost imamo pad gospodarskih aktivnosti koje su, s obzirom koliki je rast bio u 2008. čak ispod razine 2007., ali nama su mirovine za 4 i pol milijarde, plaće za 2 milijarde i 200 više od razine 2007. godine. I osnovni problem i zašto sve ovo što radimo je da su naši prihodi sad ispod razine 2007. godine i to naročito zbog toga što su nam pali potrošački porezi, a rashodi su veći za nekakvih 11 milijardi. I to je naša istina. I ponavljam, istu priču ste pričali kod rebalansa u 4. mjesecu, međutim odgovor međunarodnih financijskih institucija, a najbolji odgovor i potvrda, gospodine potpredsjedniče molim još samo jednu rečenicu, je uspješno izdavanje obveznica u 5. mjesecu. Uspješno izdavanje obveznica u 5. mjesecu. I to je najbolja potvrda onoga što smo radili u prvih 5 mjeseci. I može to netko osporavati ovako ili onako. Međutim Hrvatska je izdala 750 milijona eura obveznica po kamatnoj stopi koja je u tom trenutku bila vrlo povoljna. Ja znam da će danas biti puno primjedbi, ali bit će prilike, ali ja bih vas lijepo molio dajte konkretno kome srezati, pa da onda možemo razgovarati o tome. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37431" n="132">
					<seg xml:id="ParlaMint-HR_T6.S13.u37431.s0">Tri ispravka. Gospodin zastupnik Gordan Maras, prvi.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37432" n="133">
					<seg xml:id="ParlaMint-HR_T6.S13.u37432.s0">Hvala lijepo. Ispravio bih netočan navod ministra koji je rekao, a tu bih se složio sa gospođom Pusić da ministar je rekao da nema državnih poduzeća u proračunu, i to činjenično je tako. Ali ima nešto što se zove prihod od tih poduzeća, koji je evidentiran u proračunu. I na žalost danas u Hrvatskoj imamo veliki efekt od toga da naša poduzeća koja među prvih 100-tinjak najvećih u Hrvatskoj čine čak 75 milijardi prihoda koja ostvaruju. Nema nikakve dobiti. Evo sad ću pročitati samo neka od tih poduzeća gdje je država većinski vlasnik i ima u nadzornom odboru svoja upravljačka prava, kakvi su rezultati za proteklu godinu. INA minus milijarda, HEP minus 14 milijona, HPT Hrvatska pošta minus 200 milijona, brodogradilište da ne pričam jedno minus 500, drugo minus 300. Svagdje je tu država većinski vlasnik i kada bi ta poduzeća bolje i efikasnije poslovala ona bi naravno mogla uplaćivati dividende i određeni novac u državni proračun. Toga nema i ja se tu slažem sa gospođom Pusić da je to propust ove Vlade, jer u tim poduzećima vlada korupcija, nerad i netransparentnost, i to treba mijenjati i tu bi mogli naći novac ovaj koji fali, a ne da uzimamo hrvatskim građanima.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37433" n="134">
					<seg xml:id="ParlaMint-HR_T6.S13.u37433.s0">Gospođa zastupnica Vesna Pusić. Izvolite.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u37434" n="135">
					<seg xml:id="ParlaMint-HR_T6.S13.u37434.s0">Zahvaljujem gospodine potpredsjedniče. Dva navoda bih htjela ispraviti. Jedan je, ministar je rekao da neke mjere koje su loše u jednoj situaciji uvijek su loše. To naravno nije tako. Neke mjere su primjerene kriznoj situaciji, a u mirnodopskoj ili nekriznoj situaciji nisu primjerene. Oporezivanje dividende je baš tipični takav primjer. I drugi netočni navod, ako mogu je pretpostavljam da se ministar Šuker zabunio kad je rekao da citira i govori o izvještaju o financijskom poslovanju HAC-a za 2003. Pretpostavljam da je želio reći za 2008. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37435" n="136">
					<seg xml:id="ParlaMint-HR_T6.S13.u37435.s0">I gospodin zastupnik Davorko Vidović. Izvolite.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37436" n="137">
					<seg xml:id="ParlaMint-HR_T6.S13.u37436.s0">Gospodine ministre, netočno je selektivno poantiti, selektivno koristiti statistiku i selektivno interpretirati brojke, jer to dovodi do pogrešnoga zaključka i do netočnosti. Niste spomenuli, da ne spominjem sad HAC i cijelu priču, jer bi zahtijevalo previše vremena. Niste spomenuli da je 2000. godine, već kad hoćete povratak u povijest, državne tvrtke u vlasništvu znači Republike Hrvatske su generirale gubitak od 12 milijardi kuna. 2004. ste naslijedili tvrtke koje su bile u plusu 8 milijardi kuna, 8 milijardi kuna gospodine ministre ako se vi toga ne sjećate, to je prava istina. Tako da molim vas kada već govorite, kada se pozivate na prošlost onda recite i te podatke.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37437" n="138">
					<seg xml:id="ParlaMint-HR_T6.S13.u37437.s0">Klub zastupnika SDSS-a gospodin zastupnik Milorad Pupovac. Izvolite.</seg>
				</u>
				<u who="#PupovacMilorad" ana="#regular" xml:id="ParlaMint-HR_T6.S13.u37438" n="139">
					<seg xml:id="ParlaMint-HR_T6.S13.u37438.s0">Gospodine potpredsjedniče, gospodine ministre, kolegice i kolege. Ponekad je najbolja stvar koju čovjek može uraditi prema sebi ili prema drugome ili uopće poslu koji radi je da kaže kako stvari doista stoje, da se iznesu činjenice i da se na taj način napravi prvi korak sa onima s kojima se radi i tako u prvom koraku podijeli najveći dio odgovornosti koji treba napraviti. Taj prvi korak mi još uvijek moramo raditi kada su u pitanju građani Republike Hrvatske, kada su u pitanju javne financije, kada je u pitanju proračun i kada je općenito u pitanju fiskalna politika u Republici Hrvatskoj. Mi ovoga trenutka imamo takvo stanje, ja naravno nisam taj koji to mogu uraditi niti imam ovlasti da to radim. Ali s ovog mjesta želim kazati da mi se čini da se otprilike nalazimo na brodu koji je pretrpan, na brodu čiji teret tako pretrpan je pogrešno raspoređen i motori kojega broda sve više i zaustavljaju se i sve slabije rade. Mi se zapravo nalazimo u situaciji da moramo odlučiti hoćemo li poduzeti mjere da sami dođemo do prve luke ili ćemo pozvati nekoga sa strane kao spasilačku službu. Mi smo se opredijelili za ovo prvo koalicijska Vlada, privesti brod u luku i omogućiti temeljit remont jer je to pošteno prema sadašnjem stanju u Hrvatskoj, jer je to prvo što čovjek mora uraditi rukovođen osjećajem odgovornosti da napravi sam posao koji mu je povjeren i koji je od birača dobio. E sad, što se nas u klubu SDSS-a tiče mi mislimo da su neke od mjera s kojima je predsjednica Vlade i Vlada danas izašla nužne mjere koje je trebalo poduzeti u pogledu smanjivanja i zaustavljanja i odlaganja investicija, u pogledu rezanja troškova i općenito štednje na svim razinama unutar države, u pogledu kontrole javne nabave i zabrane anexa ugovora u područjima javne nabave posebno u nekim sektorima. Mislimo također da je bilo neophodno u ovim okolnostima uvesti privremeno povećanje stope PDV-a za jedan indeksni poen kako bi se povećao prihod bez obzira što ministar upozorava na to kako bilježimo pad prihoda po osnovi PDV-a, ali budući da je to zapravo najdominantniji oblik prihodovanja u proračunu on je negdje preko 60% od ukupnoga prihoda mi nemamo drugoga načina ovoga trenutka, uvesti porez na luksuz. E sad, ono gdje nismo našli zajednički jezik ni mi u vladajućoj koaliciji još uvijek i za što se nadam da ćemo do kraja tjedna naći suglasnost, jer ako je ne nađemo onda ona moja figura sa početka govora o tome da sami trebamo privesti brod u luku i postaviti ga u stanje da može se pristupiti temeljitom remontu nisam siguran da ćemo to moći uraditi. A ono što mi se čini da je neophodno da uradimo ovdje je već bilo spomenuto od nekih koji su govorili uključujući i doktoricu Pusić jeste slijedeće. Mi ne možemo više odlagati uvođenje poreza na imovinu, ne možemo odlagati odnosno ne možemo se zadržavati u dilemi da li ćemo uvesti porez na dividendu ili ne. Ja bih volio da je ministar u pravu da je naše stanje u gospodarstvu općenito takvo da je visina poreza nešto što je opredjeljujuće hoće li ljudi kod nas investirati ili neće. Ali nije. Gospodine ministre, relevantne međunarodne organizacije pokazuju da je visina poreza tek 11. po redoslijedu koja opredjeljuje da li će netko doći investirati u neku zemlju ili neće. Prije toga ima mnogo značajnijih uključujući i razinu korupcije, uključujući pouzdanost i kvalitetu infrastrukture, uključujući i lakoću poslovanja, uključujući stabilno socijalno političko okruženje. To je naša odgovornost. Porezu pribjegavamo kao nužnoj mjeri jer ovoga trenutka mi jesmo u takvom stanju nužnih mjera. I isto vrijedi i za mogućnosti oporezivanja ekstra profita tamo gdje ga ima i tamo gdje postoje pretpostavke za njega. Što se tiče mirovina i plaća i da zaključim ovo oko poreza na imovinu, poreza na dividende, poreza na kapitalnu dobit to je pozicija koju će klub SDSS-a braniti kao uvjet za realizaciju ovoga rebalansa jer mislimo da tu postoje još uvijek značajni potencijali da vaš posao gospodine ministre i vašeg ministra i posao koalicijske Vlade učinimo sigurnijim, to je jedno. A drugo, ljudi u ovoj državi žele podijeljen teret. I sad ću doći na ono gdje mi se čini da teret nije podijeljen. Ako smo se odlučili na to da na neki način raspodijelimo teret oko plaća i mirovina pa da teret ne snose samo oni koji su korisnici proračunskog novca nego i oni koji rade u privatnim tvrtkama, dobro. I ako su to prihvatili mnogi socijalni partneri onda s obzirom na stanje našeg proračuna i deficita u proračunu sasvim je prirodno da će ljudi reći ako mi trebamo dati koji živimo od rada, koji doprinosimo svojim radom i koji nemamo ništa drugo nego svojih 40 tisuća kuna da bismo plaćali kredit ili na auto ili na stan i hranili troje djece. Što je sa onima koji su u posljednjih petnaest, dvadeset godina stekli bogatstvo u uvjetima koji nisu bili u najblažu ruku rečeno transparentni. Nije li red da i oni preko svojih zarada, bilo da je riječ o kapitalnoj dobiti, bilo da je riječ o imovini, bilo da je riječ o dividendama, podijele teret onoga što svi moramo podijeliti? To je socijalni mehanizam, gospodine ministre, koji nas tjera da to uradimo i ja sa ove govornice u ime Kluba zastupnika SDSS-a želim kazati da se mora voditi računa o radno ovisnom stanovništvu. Mora se voditi računa o ljudima koji su dovedeni ne svojom krivicom u stanje u koje su dovedeni. I mislim također da treba ne samo razmisliti, nego da treba naći načina kako da se ljudi kojima ćemo sutra uzeti ovo što neki kolege nazivaju nametom, neki haračom dakle ovom mjerom spašavanja, ako će im uzeti 2 ili 4% od njihove mirovine ili njihove neto plaće, treba vidjeti da se u vremenima koja će biti bolja, za koja i ja vjerujem da će doći za neko vrijeme, za godinu ili dvije, treba vidjeti kako i na koji način tim ljudima jamčiti a) da će se u tim vremenima sredstva ulagati u razvoj i radna mjesta i b), što mi se čini posebno važno, kada taj razvoj počne donositi dobit, uključujući i dobit za državu, da se onda formira neka vrsta fonda po kojem će ti ljudi imati mogućnost da to što im je država uzela na neki način dobiju nazad. Ja sam svjestan rizika ovoga što govorim, ali isto tako sam svjestan i rizika ako poduzmemo ove mjere, a pokažemo socijalnu neosjetljivost, svjestan sam toga što nam se može dogoditi na putu ovoga broda do te prve luke u kojoj trebam napraviti remont. I zato pozivam koalicijske partnere da do petka još uvijek razmotrimo ova dva važna mehanizma. Jedan je ovo pitanje poreza na imovinu, na kapitalnu dobit, na dividendu i druga pitanja budućnosti ovoga novca koji će se uzimati od sljedećega tjedna i sljedećih godinu dana, možda i duže, ako situacija potraje duže i da nađemo jedan način da ljudi imaju osjećaj da donosimo odluke u kojima ravnopravno raspoređujemo teret što je moguće više, a da pri tom ne zagušimo privredne aktivnosti, a da istovremeno i pokažemo potreban minimum socijalne osjetljivosti. Gospođe i gospodo, nakon provedene privatizacije kako je provedena sa ovim mjerama ako ne pokažemo minimalnu socijalnu osjetljivost na način na koji mi se čini da još uvijek možemo reći ovo je po drugi put da nam se uzima, a da mi nemamo jamstva da će to biti na korist države niti će to biti na korist našu. Ja mislim da tu vrstu stava koja u javnosti postoji, koja nije manjinska, mi moramo promijeniti ukoliko hoćemo ovaj rebalans pretvoriti u prvi korak, u prvo sredstvo, kao što kažete gospodine ministre, zato da započnemo temeljite reforme. Što se tiče temeljitih reformi, da prije toga, ja nisam siguran da li su provedene uštede u proračunu bile baš najbolje i najtemeljitije pregledane. Ja dolazim sa jednog od hrvatskih sveučilišta i znam kolika je potreba kada je u pitanju podržavanje rada sveučilišta. Da li je baš potrebno da u ovoj godini pet sveučilišta ili četiri sveučilišta trebaju 7 ili 8 milijuna kuna za službena putovanja? I ne vidim razloga zašto recimo Sveučilište u Rijeci treba samo 900 tisuća kuna, a Sveučilište u Osijeku treba gotovo 3 milijuna kuna za službena putovanja. Ako štedimo na svim stranama, onda idemo štediti svi i svugdje. Možda ja govorim nedovoljno obzirno prema činjenicama u kojima se ljudi nalaze, ali sam uzeo nekoliko primjera. Slično bi se moglo naći kod Ministarstva zaštite okoliša, slično bi se moglo naći i još u nekim stavkama Ministarstva znanosti i prosvjete. Ja plediram, kolegice i kolege, da se još jedanputa pozove ministre da pregledaju ima li prostora za uštedu. Što se tiče mjera onih koje treba poduzeti odmah nakon usvajanja ovoga rebalansa, nema nikakve sumnje da je neophodno provesti penzijsku reformu u Hrvatskoj. Zaustaviti priliv umirovljenika s jedne strane i one koji su sada u umirovljenskom statusu pružiti im priliku da ponovo dođu do posla, posebno onima koji su mlađi. Isto tako nema nikakve sumnje, kao što su već neki isticali, da ovakva glomazna, neefikasna i skupa mreža jedinica lokalne samouprave i regionalne samouprave apsolutno ne može biti podržavana od strane države na način na koji je podržavana do sad. I treće, nema nikakve sumnje da se mora osmisliti srednjoročna strategija privlačenja investicija, kao pretpostavka razvoja i kao pretpostavka stvaranja radnih mjesta. Možemo se mi smijati i na račun predsjednika države ili na račun potencijalnih predsjedničkih kandidata, ali tamo gdje ima novaca tamo ga treba tražiti. Tamo gdje nema novaca, tamo nemate što tražiti. Prema tome, treba tražiti partnera na raznim stranama, treba tražiti partnere tamo gdje je novac povoljniji i ne biti rob nekih matrica kakvi smo bili u posljednjih nekoliko godina, bez obzira što je naš osnovni cilj i što je naša osnovna vanjskopolitička orijentacija. Iz toga razloga ja očekujem da ćemo mi, da zaključim, u narednih nekoliko dana, promisliti, razmisliti i dogovoriti još neka rješenja kako bismo pojačali i prihodovnu, ali i rashodovnu stranu ovoga proračuna i do petka imati potpune mjere koje će biti po mojem mišljenju dovoljne da se onda može najesen pristupiti pripremi za ove temeljite mjere ili temeljiti remont onoga u čemu plovimo. Zahvaljujem.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37439" n="140">
					<seg xml:id="ParlaMint-HR_T6.S13.u37439.s0">Hvala. Klub HDSSB-a, gospodin zastupnik Boro Grubišić. Izvolite.</seg>
				</u>
				<u who="#GrubišićBoro" ana="#regular" xml:id="ParlaMint-HR_T6.S13.u37440" n="141">
					<seg xml:id="ParlaMint-HR_T6.S13.u37440.s0">Gospodine potpredsjedniče, gospodine ministre, kolegice i kolege zastupnici. Kažu da je jedna od najtežih židovskih kletvi &quot;dabogda imao, pa nemao&quot;. Ima li danas analogije u ovome što se događa u Republici Hrvatskoj? Može li se povući paralela ili usporedba u svezi toga, u svezi te kletve? Prije svega bih raščlanio onaj prvi dio, a to je da Bog da imao. Pa jesmo li mi to imali ili nismo imali? Ili smo živjeli na, da kažem, na tuđi račun od tuđih kredita, od kredita banaka koje su u 97%-tnom vlasništvu stranaca, a 3% u domaćem vlasništvu? I sada kada tvorac ili tvorci ili bolje reći tvorac ovoga što je sad na redu, a to je zapravo može netko reći da smo pred stečajem, ili da ne bi bilo stečaja države, bankrota države ili zapravo dužničkog ropstva države, a zapravo još nečega goreg, a to je duhovno ropstvo naroda, građana Republike Hrvatske. Malo ću poslije to objasniti. Dakle, tvorac toga svega danas lijepo nam je dao &quot;Malo vitra&quot; i otišao na jedrenje sa plaćom koja ga zakonski sljeduje, ali je li to moralno ili nije, ja ne bih rekao. Što je najgore, jedri s &quot;Malo vitra&quot; po Jadranskom moru, a na jahti jednoga našega Slavonca ili panonskog mornara, za kojega također znamo kako je došao do svoga vlasništva. E, kada govorimo o dužničkom ropstvu, onda je prilično jasno da je ono nastalo u vrijeme kriminalne privatizacije koja je nastala odmah nakon rata ili u ratu, da je nastalo dužničko ropstvo raznim korupcijskim i kriminalnim aferama, da na tome se temelji, na tome počiva, da je nastalo, kako netko reče, neodgovornim ponašanjem u gospodarstvu ili neodgovornim gospodarenjem, kako reče gospođa Pusić, ali zapravo ja to bih puno radije i lakše skratio da je to jedna korupcija ili kriminal, kako god hoćete, bez imalo okolišanja. Dakle, mi smo doveli Republiku Hrvatsku, njena javna poduzeća pred da kažem, u tešku, tešku situaciju. Ono što se događa građanima Republike Hrvatske, to je ono duhovno ropstvo proizišlo iz regula i pravila neoliberalnog najcrnjega kapitalizma kojega smo mi preuzeli i pokušali primijeniti na Hrvatsku kao nekakav hrvatski model, a koji zapravo ne postoji. Dakle, materijalizam, želja za bogaćenjem bez rada, uzori u takvim jet setovima, selebritijima, onima koji dobivaju u igrama na sreću itd., koji voze skupe džipove itd. je postala jedna duhovna opsesija hrvatskog naroda. Izgubili smo vrijednosti koje smo imali prije rata i ponijeli sa sobom u rat i imali ih u ratu, izgubili smo jedinstvo hrvatskog naroda, izgubili smo međusobno povjerenje između slojeva hrvatskog naroda koje je nekad netko nazvao stališima ili staležima da prevedem, dakle nastupilo je jedno međusobno nepovjerenje svih u sve. To je po meni još i gore nego li ova da kažem recesija, financijska kriza, kako god hoćete nazovite je. Kad je nastupio zapravo sunovrat hrvatskog gospodarstva, hrvatske ekonomijske politike? U 21. stoljeću, dakle negdje 2003. godine kada je nakon evo, inauguracije vlasti gospodina premijera koji je znao svoje govore završavati čvrsto stisnutom desnicom desne ruke, a onda se uspostavilo da je u njoj bio i mjehur od sapunice pa je puknuo, a sad sapunica pada po našim leđima. Dakle te godine je nastalo bjesomučno punjenje ili zapošljavanje u državnim službama, javnim službama, ideološkim istomišljenicima, ljudima koji ne stvaraju nikakve nove vrijednosti i kada usporedite broj zaposlenih u tim službama tada i danas onda vidite ogromnu razliku i povećanje od gotovo 40 ili 50%. Nadalje, u istoj toj politici ili tom politikom forsirana je potrošnja, potrošnja na kredit. Trošila je država, dizali su se krediti, trošilo je gospodarstvo, banke, građani, svi smo zaduženi. Zato u onom, maloprije sam govorio o dužničkom ropstvu, upravo dakle sad dolazimo i do onoga. Nažalost, od toga nikakve koristi proizvodnja nije imala jer smo uvozom, uvozničkim lobijem zapravo sve te novce ulupali i potrošili na kupovinu onoga što je iz uvoza. Automobili su iz uvoza, nemamo domaće tvornice automobila i da ne govorim dalje, svima je to poznato. Dakle, nije naša unutarnja kriza rezultat recesije, isključivo recesije u globalnim vanjskim okvirima ili rezultat nekakvih vanjskih čimbenika. Naša unutarnja kriza je rezultat ideologizacije društva i ovoga što sam maloprije rekao, pretjeranog zapošljavanja dakle ljudi koji ne stvaraju nove vrijednosti i prekomjerne potrošnje. Sada smo uveli, što bi rekli u Bosni, namet na vilajet u obliku poreza, kriznog poreza i povećanja PDV-a. Što to znači? To je potez koji ne donosi, možda kratkoročno da, ali na nekakav srednji rok gotovo ništa. Što je stimulans za ono što nemamo, tj. novu proizvodnju? Pa stimulans je potrošnja. A što mi činimo sa povećanjem, odnosno ovim mjerama koje je donijela Vlada Republike Hrvatske, odnosno koje će donijeti? Mi oslabljujemo kupovnu moć hrvatskog građana i hrvatskih građana. Dakle, smanjujemo potrošnju, a onda smanjujemo i proizvodnju jer nema stimulansa za proizvodnju. I onda i tu tako tanku granu koja nešto proizvodi, tanak dio hrvatskog gospodarstva polako tu granu pilimo. Do čega će to dovesti, sasvim je jasno. Već sada imamo oko 43 milijarde eura duga, potrebno nam je 7 do 10 milijardi da kažem infuzijskog kapitala, da hitno zaustavimo ove krizne trenutke, a Vlada se zapravo bavi kozmetičkim ovim mjerama, gdje reže nešto potrošnju, umjesto da se bavi nečim što može daleko više donijeti za hrvatske građane, čime se daleko više može pomoći ovoj državi. Nisu mjere rebalansa, kako ono kažu svaki tjedan rebalans jedan. Nisu mjere rebalansa ni jednoga, ni prvoga, ni drugoga, ni trećega zato da spase Vladu Republike Hrvatske. Rebalans je isključivo, bi trebao biti zbog građana. Dopustite mi da kažem da svatko onaj tko kaže da nije to nekakav veliki udar, ili zaštićena je sirotinja itd., probajte uzeti bilo kome iz džepa bilo koju kunu pa ćete vidjeti kako nije udar. Najgore je kažu šamaranje po džepu, a ovdje šamaramo, kako netko reče, veliki broj naših građana. I sada kada ova nova ili stara Vlada, ja mislim da je to Vlada kontinuiteta, koja su to nova lica uopće u Vladi Republike Hrvatske, osim jednoga, dva je li tako? To je Vlada kontinuiteta Ive Sanadera, mornara našega sa jadranskih valova. Dakle ta Vlada se ponosi i trebalo bi preuzeti pozitivne elemente iz programa te Vlade, a one negativne odbaciti. Pa može li netko tko je bio prvi pomoćnik odbaciti ono što je bilo negativno? Teško. Kažu da je pozitivno ulazak u NATO pakt. A gdje tu Europska unija koja je obećavana? Nema je. E sada zašto je nema? A nije stvar samo ni u Sloveniji, ni u nekim drugim stvarima. Zajednički nazivnik kod zemalja koje ulaze u Europsku uniju i pridružuju se Europskoj uniji je racionalno korištenje nacionalnih resursa. Zapravo toga u Hrvatskoj nije bilo i zbog toga mogu tvrditi i reći da integracija u Europsku uniju leži na lažnim postavama ovoga glavnog načela se hrvatska Vlada nije držala, a to je, ponavljam, racionalno korištenje nacionalnih resursa. Što nam slijedi? Uzimat ćemo 4%, pa 5%, pa 10%, pa ćemo ostajati bez automobila jer će nam banke dizati automobile, jer nećemo moći vraćati kredite. Slijedi nakon ljeta vjerojatno depresija, slijede u siječnju, može uslijediti kaos. U to vrijeme se predviđa da će i Europska unija iz časopisa dostupnih ekonomistima, ući u zapravo u najteži i najgore razdoblje recesijske krize. Kako će tek Hrvatskoj biti onda u to vrijeme početka 2010. godine? HDSSB ili Hrvatski demokratski savez Slavonije i Baranje je razmišljao o svemu ovome, donio svoj program, program stranke, jedine stranke parlamentarne nastale u 21. stoljeću, dakle naše stranke i donio svoj program protiv destabilizacije društva i države. Smatramo da su Slavonija i Baranja upravo osnovica hrvatskog društva i države zbog koncentracije poljoprivredne i prehrambene industrije koja može jedina donijeti profit hrvatskoj državi. Bez stvaranja nove vrijednosti i profita možemo mi rezati proračune rebalansima kako god mi to hoćemo, ali mi moramo stvoriti nove vrijednosti. Govorio sam o resursima koje su i Svjetska i Europska banka i svi ostali proglasili, dakle gospodarskim resursima broj jedan, dva i tri, hrana, voda, piće. …/Govornik se ne razumije./… hrana, voda, energija. …/Upadica se ne razumije./… Pa može i tako. Dakle upravo to smo predlagali i onim našim amandmanima kada smo tražili 400 milijuna kuna za Slavoniju i slavonskog seljaka, i seljaka uopće, kamo sreće da ima pameti pa da se u ovu industriju investira i nađu milijardu i pol kuna pa bi se onda za 3 do 5 godina Republika Hrvatska podigla na noge i imala nešto na čemu može zaraditi, na čemu može imati profit. Međutim, svi su se zatvorili u svoje krugove, non probare cirkulus meos, ako kažete ne dirajte moje krugove, pa ne dirajte mi Istru, ne dirajte Dalmaciju, ne dirajte mi Zagreb, ne dirajte mi otoke. Oko Slavonije nema kruga i na žalost evo tako prolazi kako prolazi, milijun stanovnika koji žive tamo. Gospodo potrebna je rekonstitucija hrvatskog društva i države i odnosa u Republici Hrvatskoj, a to znači novi koncept gospodarsko ekonomijskog razvoja, treba analizirati položaj radnika i promijeniti, treba dati regionalni prioritet dakle ondje gdje se pravi profit, a o tome sam maloprije govorio, i treba ponovo aktualizirati reviziju privatizacije i pretvorbe koja je učinjena tamo negdje poslije rata. Bez toga nema napretka u Republici Hrvatskoj i vjerujte mi da bez obzira što nas netko ovdje nas zaplašuje Međunarodnim monetarnim fondom, već je kasno, u veljači smo trebali kucati na vrata MMF-a za 3 milijarde eura, a sada kada bi i pokucali morali bi tražiti 10 milijardi eura od te iste organizacije. Nije to babaroga, to je nešto što će vrlo vjerojatno u vrlo skoro vrijeme, a to je vruća jesen biti potrebno. S obzirom da je crveno, neću više elaborirati, ali mislim da je sve jasno. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37441" n="142">
					<seg xml:id="ParlaMint-HR_T6.S13.u37441.s0">Hvala. Nekoliko ispravaka. Gospodin zastupnik Frano Matušić. Izvolite.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37442" n="143">
					<seg xml:id="ParlaMint-HR_T6.S13.u37442.s0">Zahvaljujem gospodine potpredsjedniče. Nisam se mislio javiti. Htio sam ispraviti nekoga tko ne razumije tu materiju, ali moram ispraviti netočan navod kolege koji je rekao, da europske integracije leže na lažnim osnovama i da navodno je zapravo prepreka našim europskim integracijama, neracionalno gospodarenje resursima. Dakle, to potpuno ne odgovara istini. Istina je sljedeća. U ovom trenutku Republiku Hrvatsku jedina zemlja Europska unija koja je blokira u 9 pregovaračkih poglavlja za otvaranje i u 5 za zatvaranje je Republika Slovenija. Dakle, nikakva druga prepreka trenutno ne postoji što se tiče ovih poglavlja. Postoji još dva poglavlja, Tržišno natjecanje gdje smo ispunili posljednje mjerilo sa objavljivanjem natječaja za brodogradilišta o kojima se govorilo puno u javnosti u zadnje vrijeme i poglavlje Pravosuđa gdje se postavlja pitanje &quot;Topničkih dnevnika&quot;. Dakle, nema nikakvih drugih temelja zašto bi se Hrvatska zaustavljala. Prema tome potpuno neistiniti navodi kolege Grubišić, kada govorite o Europskoj uniji upoznajte se barem sa temeljnim činjenicama.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37443" n="144">
					<seg xml:id="ParlaMint-HR_T6.S13.u37443.s0">Gospođa zastupnica, Suzana Bilić Vardić. Izvolite.</seg>
				</u>
				<u who="#BilićVardićSuzana" ana="#regular" xml:id="ParlaMint-HR_T6.S13.u37444" n="145">
					<seg xml:id="ParlaMint-HR_T6.S13.u37444.s0">Hvala lijepo. Kolega Grubišić je inače kontradiktoran često u svojim izjavama. Ja ću nastojati ispraviti nekoliko njegovih navoda. Kolega rekli ste da Vlada je donijela kozmetičke mjere &quot;da smanji potrošnju&quot;. To je netočno. Netočno je zbog toga što je Vlada donijela i iznašla sredstava da pomogne gospodarstvu kroz neradni petak, odnosno skraćenje radnoga tjedna, što je uvela porez na luksuz, što je uvela porez na mobilnu telefoniju i što je predsjednica Vlade najavila, skoru reviziju svih agencija, ureda u državi. A kao skori sastanak sa predsjednicima javnih poduzeća koju moraju donijeti akcijski plan smanjivanja nelikvidnosti. I kolega samo da vas poučim, kada ne mogu ispraviti. Desnica desne ruke je tautologija i ne znam gdje se vidjeli desnicu lijeve ruke kojoj vi naginjete. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37445" n="146">
					<seg xml:id="ParlaMint-HR_T6.S13.u37445.s0">Povreda Poslovnika, gospodin zastupnik Boro Grubišić.</seg>
				</u>
				<u who="#GrubišićBoro" ana="#regular" xml:id="ParlaMint-HR_T6.S13.u37446" n="147">
					<seg xml:id="ParlaMint-HR_T6.S13.u37446.s0">Gospodine potpredsjedniče. Ovo je po članku 209. jel tako. Ovo je čista replika. To nema veze.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37447" n="148">
					<seg xml:id="ParlaMint-HR_T6.S13.u37447.s0">Nije, nije. Čisti ispravak netočnog navoda.</seg>
				</u>
				<u who="#GrubišićBoro" ana="#regular" xml:id="ParlaMint-HR_T6.S13.u37448" n="149">
					<seg xml:id="ParlaMint-HR_T6.S13.u37448.s0">Ne. Nije točno.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37449" n="150">
					<seg xml:id="ParlaMint-HR_T6.S13.u37449.s0">Gospodin zastupnik Krunoslav Markovinović.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37450" n="151">
					<seg xml:id="ParlaMint-HR_T6.S13.u37450.s0">Pa evo da bi mogao kolegu ispraviti, moram ga citirati. Pa kolega kaže. &quot;Zajednički nazivnik kod ulaska u Europsku uniju je racionalni korištenje nacionalnih resursa&quot;. Pa ma što to značilo. Da je to tako. Ni Bugarska ni Rumunjska ne bi bile u Europskoj uniji. Ali upravo zbog racionalnog korištenja nacionalnog resursa, prije svega mora i podmorja, Hrvatska je blokirana kod ulaska u Europsku uniju.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37451" n="152">
					<seg xml:id="ParlaMint-HR_T6.S13.u37451.s0">I gospodin zastupnik Dragan Kovačević.</seg>
				</u>
				<u who="#KovačevićDragan" ana="#regular" xml:id="ParlaMint-HR_T6.S13.u37452" n="153">
					<seg xml:id="ParlaMint-HR_T6.S13.u37452.s0">Naime, ispravio bih kolegi navod koji je kazao, da jedino hrvatska poljoprivreda može Republici Hrvatskoj donijeti profit. Naime, ja se s vama slažem da treba jačati i ulagati i da je iznimno važna hrvatska poljoprivreda. No poljoprivreda u bruto društvenom proizvodu Republike Hrvatske sudjeluje sa samo 6%. A u zemljama Europske unije između 1 i 2%. Nešto je jače samo kod Grčke. Prema tome, ako tražimo profit i ono što će jačati bruto društveni proizvod, onda je to prije svega prerađivačka industrija, onda su to visoko finalizirani proizvodi u kojima je dodana vrijednost. A poljoprivredu treba jačati iz drugih razlika pa između ostalog iz socioloških i socijalnih.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37453" n="154">
					<seg xml:id="ParlaMint-HR_T6.S13.u37453.s0">Klub HSS-a gospodin zastupnik, potpredsjednik Doma Josip Friščić. Izvolite.</seg>
				</u>
				<u who="#FriščićJosip" ana="#regular" xml:id="ParlaMint-HR_T6.S13.u37454" n="155">
					<seg xml:id="ParlaMint-HR_T6.S13.u37454.s0">Kolega potpredsjedniče, gospodine ministre, kolegice i kolege. Dozvolite mi da u ime Kluba zastupnika Hrvatske seljačke stranke iznesem i naše stavove i naša promišljanja vezano uz rebalans proračuna. Iako je to točka ali rasprave koje su vođene i gotovo ih je nemoguće voditi pod ovom točkom, ako se ne osvrnemo uz cijeli paket dokumenata koji su predloženi da se na ovom izvanrednom zasjedanju razmotre i usvoje, jer su međusobno vezani. I zapravo je to i potvrda potrebe da nakon mjesec dana ponovno raspravljamo nakon što smo donijeli rebalans proračuna u okviru zakonom mogućih rješenja. Ono o čemu se puno govori, o čemu je bilo rasprave već danas ovdje, to je način pripreme. Zasigurno neki smatraju da se Vlada trebala zatvoriti, pripremiti paket mjera i rebalans i onda ga u paketu i iznijeti. I pred javnost i pred zastupnike. Ali situacija je složena i zagovornik sam toga, i mi kao i koalicijski partner smo se tako ponašali, da u promišljanja, u razgovore, u traženja rješenja uključimo sve one koji razmišljaju, procjenjuju stanje i nude određena rješenja. Radilo se o međusobnim razgovorima, dogovorima i koordinaciji koalicijskih partnera, socijalnih partnera, struke i javnosti. Takova rasprava pokazala je da se nude različita rješenja, da su na sceni različita promišljanja. I sigurno da je iz svega toga trebalo osmisliti izdvojiti ono što se smatra u ovom trenutku najprihvatljivije i ponuditi nama ovdje u Saboru kao rješenje. A samo malo da se podsjetimo i da kažemo o tome koja su bila rješenja. Nuđeno je linearno smanjenje svih rashoda. Pa kada smo to analizirali, a govorilo se o postocima do 10 i više posto, onda smo vidjeli da bi to značilo novi kolaps zdravstvenog sustav, da bi to neminovno za sobom vuklo nemogućnost isplata ostvarenih prava u mirovinskom sustavu, da bi to značilo otvaranje prostora za nove sudske procese za sve one djelatnosti gdje su zaključeni kolektivni ugovori i gdje su one na snazi. I vidjeli smo da bi to vodilo u jedan košmar iz kojega bi se više poslije toga izvlačili na sudu, nego kroz regulativu i traženje rješenja kako riješiti globalnu krizu u ovoj zemlji. Drugo o čemu je govoreno što je uzeto u razmatranje bilo je pitanje odnosa prema investicijama i zasigurno i dobro je da je i danas ovdje ali i kroz dokumente koje iš0čitavamo rečeno investicije se prolongiraju po određenim prioritetima kada je riječ o njihovom završetku jer investicije kada promatramo one su s jedne strane u bilancama trošak, ali kada njih gledamo na drugoj strani to su radovi koje izvode naše firme, to su radna mjesta, to su zaposleni u pojedinim granama i ne samo u građevinarstvu nego i svima onima koji servisiraju te grane. I mislim, i mi u HSS-u podržavamo da prema mogućnostima treba te investicije prolongirati i vjerujem da će se na taj način i raditi. Iduće o čemu se puno raspravljalo jesu formirani čak i posebni stručni timovi i naglašeno je kao jedna od posebnih mjera bila rasprava vezana uz to da li krenuti u pravcu devalvacije kune ili klizanja tečaja. Sigurno nitko ne može osporiti da bi privremeno jedno takvo rješenje dalo prostora za bolje poslovanje izvoznika. Ali istina je i to da bi jedna takva mjera budući znamo strukturu zaduženosti u sličnu situaciju ili mnogo složeniju dovela većinu naših obitelji jer smo naši krediti nemojmo zaboraviti, gotovo ih svi imamo uz obavezu otplate u kunama vezane na tečajeve, radilo se tu eurima ili o švicarcima i automatizmom bi sve njih stavili u jedan složen položaj na koji način i kako to dalje vraćati i otplaćivati. Bilo je i razgovora i prijedloga razgovara se i danas ovdje o tome MMF da ili ne. Sigurno da nitko ne osporava jer naprosto to brojke govore da su plasmani MMF-a po kamatnoj stopi nešto niži u odnosu na plasmane iz drugih bankovnih sustava, ali istina je i to da do sada ti plasmani su dolazili s mjerama bez obzira kako ih mi poslije prikazali, da li smo samosvjesno nakon toga smanjili plaće i odustali od kolektivnih ugovora, da li smo svojom voljom ili ne s manje ili više preporuka krenuli u pravcu prodaje onoga što je bilo najvrijednije u zemlji. I vjerujte mi, takve mjere bi nam se zasigurno i sada nudile jer državni proračun može se puniti iz poreznih i neporeznih prihoda i od prihoda od imovine. Srećom ali i svjesno mi u ovom drugom izvoru malo govorimo, iako mi znamo da bi na nečiju preporuku ili ne daj Bože uvjet milijarde koje nedostaju vrlo brzo mogli namaknuti prodajom Elektroprivrede, prodajom Pošte, prodajom državnog zemljišta itd. ali mi smo se opredijelili u ovim trenucima da to ne činimo, da to čuvamo, to smo unijeli u koalicijski sporazum i zasigurno u ovom Saboru bez obzira bili dio koalicijske vlasti ili oporbe oko tih stvari smo se i slagali. I mislim da je dobro da se slažemo jer takvom mjerom bi možda jednokratno mogli osigurati sredstva ali zasigurno ne dugoročno financiranje i ne rješenje i rješenja koja tražimo. I ostalo nam je da paralelno vidimo što se i gdje može na rashodnoj strani proračuna smanjiti i na koji način povećati proračunske prihode vodeći računa da teret krize i kao građani u cjelini ravnomjerno podnesemo prema svojim mogućnostima. I zato je tu i ovaj paket kojim se predlaže povećanje sredstava na prihodnoj strani. Bio sam zagovornik i mi u klubu da se zahvati dio prihoda povećanjem PDV-a i danas tvrdim ovdje da to ne znači da odmah moraju porasti cijene ako ćemo imati s druge strane odgovorne partnere jer i oni moraju nešto u svojim bilancama i troškovnicima posložiti, jer samo se sjetimo malo kada je lani išla nafta na 140 dolara barel onda je to bio glavni razlog svakotjednog pravdanja zašto određene cijene u pojedinim sektorima moraju ići gore. Kada je nafta na svjetskom tržištu krenula dolje i došla na jednu trećinu te cijene nisam iščitao povratne troškovnike kojima je to vraćeno. Prema tome, mislim da prostora postoji. Ono o čemu se govori jer to najljepše zvuči da je kao upravo sektor hrane, prehrane, kruha svagdašnjega najizloženiji ako se uvede taj porez također mislim da nije argumentirano jer lani u to vrijeme sva pšenica po kunu i 50 ili kunu 60 je bila otkupljena, sada se još otkupljivači pogađaju s proizvođačima bi li platili 80, 90 lipa u kuni, nitko od njih neće niti razgovarati. To je za jednu trećinu manja cijena one temeljne sirovine. Prema tome, ako je ta cijena pala a bilo je i trenutaka kada su uvozili pšenicu po 2 kune 40 onda i tu sigurno u kalkulaciji ima prostora i ne treba zbog toga doći do povećanja cijene i to ne pogotovo određenim automatizmom i ne svugdje. Sigurno je da razgovorom i ovakvim pristupom sa svim partnerima otklanjamo ono o čemu se govori da nam prijeti sada udar na standard. Ono što je pozitivno u ovom rebalansu i što mi iščitavamo to je nastojanje za smanjenjem razlike između prihoda i izdataka, jer na taj način manje opterećujemo godine koje će iza nas doći kada će trebat vratiti određena zaduženja, a pogotovo s visokim kamatnim stopama i s druge strane se otvara prostor i oslobađanje dijela kreditnih sredstava ili plasmana iz bankovnog sektora prema gospodarstvu. I to je ono što mi pozdravljamo i mislimo da jednom takvom podlogom možemo stvarno već u proračunu za iduću godinu ostvariti da nam deficit bude oko 1%, a to onda opet stvara dalje veću mogućnost plasmana prema plasmanima u sektor gospodarstva, jer bez gospodarstva, a unutar proračuna je upravo prema gospodarstvu dosta toga preraspoređeno. Bez novih radnih mjesta, bez nove vrijednosti koja će se stvarati sigurno je da ćemo teško pronalaziti rješenja kako naše proračunske bilance zatvarati. Klub HSS-a podržat će ovaj rebalans proračuna. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37455" n="156">
					<seg xml:id="ParlaMint-HR_T6.S13.u37455.s0">Hvala. Dva ispravka. Jedan, gospodin zastupnik Marin Jurjević.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37456" n="157">
					<seg xml:id="ParlaMint-HR_T6.S13.u37456.s0">Hvala. Netočan je navod kolege Friščića da je ovaj rebalans predvidio da građani ravnopravno podnesu teret svega ovoga što je snašlo ovo društvo. Napominjem da milijun i 500 tisuća naših sugrađana, od čega 900 tisuća umirovljenika i 600 tisuća zaposlenih će bit oslobođeno jer imaju do 3 tisuće kuna plaću. Ali ako imate 3 tisuće i 1 kunu plaću vi spadate u one koje će udriti ova mjera, a to znači da netko od 3 tisuće 1 jednu kunu uzet će mu se 60 kuna, a netko tko ima plaću 20 tisuća kuna uzet će mu se 800 kuna. To je nemjerljivo, dakle puno više tereta snosi onaj od 3 tisuće 1 kunu nego ovaj od 20 tisuća. A druga stvar, proglasili smo ljude koji imaju 3 tisuće 1 kunu bogatašima, a to je mislim zaista… … /Upadica se ne čuje./… Niste vi to rekli, ali to proizlazi iz vaše diskusije, iz vaših teza. … /Upadica se ne čuje./… Možete vi zatvarat oči, ali ljudi znaju šta ih je snašlo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37457" n="158">
					<seg xml:id="ParlaMint-HR_T6.S13.u37457.s0">Previše bujno zaključivanje. Gospodin zastupnik Željko Jovanović.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u37458" n="159">
					<seg xml:id="ParlaMint-HR_T6.S13.u37458.s0">Gospodine potpredsjedniče. Pa evo kolega Jurjević je ispravio isti navod koji sam ja htio ispraviti, dakle nije točno da će predloženim promjenama teret krize biti ravnomjerno raspoređen na sve građane Hrvatske. Ovaj teret opet će podnijeti radnici i umirovljenici. Milijun i 500 tisuća građana Hrvatske živi na rubu gladi. Prema tome, ovaj rebalans apsolutno neće značiti da će građani Hrvatske jednakomjerno podnijeti krizu u koju je dovela nas Vlada koja nas sada pokušava izvući iz te krize, ali nažalost potpuno neuspješno.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37459" n="160">
					<seg xml:id="ParlaMint-HR_T6.S13.u37459.s0">Klub zastupnika HDZ-a, gospodin zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37460" n="161">
					<seg xml:id="ParlaMint-HR_T6.S13.u37460.s0">Hvala lijepa, gospodine potpredsjedniče. Poštovani gospodine ministre, cijenjeni kolegice i kolege. Pa ekonomska povijest nas uči i pokazuje nam da ekonomija nikada ne raste uravnoteženo i bez zastoja. Ona nas uči, ta ekonomska povijest, da uvije nakon nekoliko godina, ugodnih i vedrih godina ekspanzije i rasta i napretka, kao u pravilu dolazi nakon toga do zastoja, do pada gospodarske aktivnost, do recesije, a nerijetko i do panike i sloma. Tada se u takvim uvjetima smanjuje bruto domaći proizvod i raste nezaposlenost, opadaju profiti, realni dohoci opadaju, a tisuće ljudi ostaje bez posla. Nažalost, i prošle godine ponovile su se čuvene godine velikih ekonomskih kriza iz 1720.-tih i 1930.-tih godina. Tako je i Hrvatsku, kao i cijeli svijet, zahvatila recesija, globalna financijska kriza i došla, uvukla se i u hrvatsko gospodarstvo. Stoga i ne čudi da je u prvom tromjesečju ove godine bruto domaći proizvod pao 6,7%, a u prvoj polovici ove godine vidljiv je pad industrijske proizvodnje za 10,2% i trgovine na malo 17%, robni uvoz je ostvario pad 25,5%. Svi ti makroekonomski pokazatelji upućuju da će realno smanjenje BDP-a u 2009. godini u najboljem slučaju biti 4,5%. Ovim ponuđenim, predloženim trećim rebalansom planira se povećanje prihoda za milijardu i 380 milijuna kuna, a smanjenje rashoda za dodatnih 260 milijuna kuna, tako da ukupno planirani prihodi za 2009. godinu iznose 111,2 milijarde, a rashodi za 2009. godinu iznose 120,5 milijardi kuna, te ukupno smanjenje sa tri rebalansa i rashoda iznose sada 6,5 milijardi kuna. Ovaj rebalans predviđa smanjenje deficita državnog proračuna za milijardu i 600 milijuna kuna, odnosno s dosadašnjih 10,97%, 97 na 9,3 tako da će deficit iznositi 2,8% što je za 0,5% manje od ranije planiranog. Hrvatska osim recesije, osim financijske krize koju je zahvatila, nalazi se i u ozbiljnim strukturnim problemima, pa bih samo naglasio preveliku dominaciju bankarskog i telekomunikacijskog sektora s iznimno visokom stopom profitabilnosti, nedovoljnom tržišnom konkurentnosti u pojedinim granama, dominantnom ulogom pojedinih korporacija s obilježjem monopolističkih položaja, dominantna uloga trgovine u ukupnoj gospodarskoj aktivnost, prevelik udio uvoza u ukupnoj potrošnji hrane, neelastičnost potražnje za kredita, ali i nepovoljan odnos broja umirovljenika i ukupnog broja zaposlenih. Vrlo često u posljednje vrijeme čitamo i slušamo, postavlja se pitanje tko je spasio Hrvatsku od bankrota? Tko je spasio financijski sustav? Tko je osigurao financijsku stabilnost? Mnogi to svojataju sebi, ali bih samo naglasio da je Republika Hrvatska već davno platila veliki ceh za današnju bankarsku sigurnost sanacijom banaka, izdvajanjem 94 milijarde kuna, da je najveći doprinos stabilnosti financijskog sustava odluka o povećanju osiguranih štednih uloga sa 100 tisuća kuna na 400 tisuća kuna i s obzirom da je udvostručen iznos koji se osiguravao, Državna agencija za osiguranje štednih uloga i sanaciju banaka umjesto da ima mogućnost učetverostručiti taj iznos stope premije za osiguranje, ona čak sa 0,5 smanjuje na 0,4%, što je još jedan dodatni doprinos i što nitko to ne ističe u današnje vrijeme, a to vrijedi istaknuti da je upravo to najveći doprinos Vlade, odnosno Državne agencije za osiguranje štednih uloga i sanaciju banaka za današnju bankarsku i financijsku stabilnost Republike Hrvatske. U ovoj recesiji s obzirom da su ciljevi makroekonomske politike povećanje proizvodnje, održavanje povećanja stope zaposlenosti i održavanje stabilnosti cijena u recesiji se iskazalo da od ta tri bitna cilja, da smo ostvarili stabilnost cijena, da je dobro da smo ostvarili i da je stabilnost tečaja, ali da je porast nezaposlenosti i da je pad bruto društvenog proizvoda. Kad je riječ o porastu nezaposlenosti, ona je dijelom prouzročena i trenutnom financijskom krizom, ali dijelom i špekulacijom određenih poslodavaca koji koriste ovu situaciju za otpuštanje radnika. Pa bih samo pripomenuo da ekonomski Okunov zakon kaže da 2% pada bruto domaćeg proizvoda prouzroči 1% porasta nezaposlenosti. A s obzirom koliko je odnos pada bruto domaćeg proizvoda i porasta nezaposlenosti, očito da u Hrvatskoj taj Okunov zakon nije baš doslovno primijenjen, da odudaraju ti odnosi, odnosno da su poslodavci iskoristili priliku i otpuštali radnike kad to i nije nužda i kad ostvaruju velike profite. Al nesumnjivo je da je poduzetništvo generator gospodarske aktivnosti, generator ekonomskog napretka. Međutim, da je u Hrvatskoj poticajan okvir za poduzetništvo, najbolje pokazuje da je u 2008. godini ostvarena dobit skoro 50 milijardi kuna. To je pokazatelj koliko je poticajno okružje za gospodarsku aktivnost, a 1068 mediteranskih otoka, razvedena naša obala, poljoprivredni i turistički potencijal, bogatstvo pitke vode i šuma, ali i veliki ljudski potencijal Republike Hrvatske trebaju biti jamstvo za izvjesniju budućnost Hrvatske. A prostora za iskorak ima. Ovim rebalansom se stvaraju ozbiljne pretpostavke za proračun za 2010. godinu. Imamo i prostora jer imamo potencijal za proizvodnju hrane dostatne za nahraniti 4,5 milijuna ljudi. Imamo potencijal i za učinkovitiju turističku djelatnost, ima i prostora za učinkovitije upravljanje državnih i javnih poduzeća. Imamo mi potencijal i za napraviti konkurentan brod, imamo mi i državnu imovinu koja se može učinkovitije mobilizirati, imamo i mogućnost za uvođenje … /Govornik se ne razumije./ … financijske discipline, imamo i komunalnu naknadu kao jedan oblik poreza na imovinu, ali taj porez na imovinu se za sada primjenjuje na kvadrate. Umjesto treba razmisliti, ima prostora za uvođenje poreza na imovinu na vrijednost imovine. Imamo prostora i instrumente za smanjenje kamatnih stopa i za poticanje stambenog kreditiranja, za poticanje kreditnih plasmana u proizvodnju, ali to je u rukama monetarne politike kao domeni selektivnog pristupa i svakako da postoje instrumenti za takvu. Pa imamo i jedno neriješeno, već 19 godina pitanje duga Ljubljanske banke, odnosno Filijale Zagreb, što nije pitanje sukcesije kad se '90.-ih godina gotovina prevozila kamionima u Ljubljanu, a Filijala Zagreb pripojila središnjici u Ljubljani. Danas sa kamatama to potraživanje prelazi skoro 3 milijarde eura. Vrlo često se čuje i treba li nam Međunarodni monetarni fond. Profesor Pupovac je maloprije kazao da je sklon, odnosno da je za tu opciju da nastavimo kormilarit mi svojim vlastitim brodom. Pa s obzirom da je ekonomska budućnost u našim rukama, ona nije zapisana u našim zvijezdama jer se ona ne predviđa, nego ona se stvara. Svakako podržavamo takav stav. Klub HDZ-a je za to da nastavimo kormilariti jer možemo iskormilariti i možemo napraviti Hrvatsku kao državu bogatstva, kao državu bogatstava, a ne državu bogataša. Zato klub HDZ-a podržava ove izmjene i dopune Državnog proračuna za 2009. godinu. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37461" n="162">
					<seg xml:id="ParlaMint-HR_T6.S13.u37461.s0">Hvala. Klub HSLS-a i HSU-a, gospodin zastupnik Ivan Čehok. Izvolite.</seg>
				</u>
				<u who="#ČehokIvan" ana="#regular" xml:id="ParlaMint-HR_T6.S13.u37462" n="163">
					<seg xml:id="ParlaMint-HR_T6.S13.u37462.s0">Gospodine predsjedavajući, gospodine ministre, gospođe i gospodo zastupnici. U ovih 10 godina koliko sam zastupnik nisam propustio ni jedan proračun i rebalans i u svih tih 10 godina mogao bih mirne duše nabrojati barem 10 osnovnih hrvatskih zabluda i nas ovdje i zabluda koje prenosimo kao opsjenu na naše građane, za svaku godinu barem po jednu. Međutim, da ne nabrajam sve to taksativno, pokušati ću reći sve ono što sam govorio svih ovih 10 godina što je pak po mojem osobnom mišljenju sasvim sigurno i korijen današnje krize, bez obzira na to što je riječ o globalnoj krizi. Sigurno to nije razlog, to nije izvor ove krize, ali da smo se na vrijeme oslobodili tih zabluda, dočekali bismo je spremniji i bili bismo više samoprilagodljivi kao društvo nego što smo danas. Prije svega prva zabluda i prva poteškoća s kojom se mi suočavamo jest činjenica da svih ovih 10 godina više trošimo nego što privređujemo, više koristimo državni proračun kako bismo rasipali novac, nego kako bismo uložili u kao zamašnjak razvoja i kako bismo više privrijedili. Na žalost kad pogledate da tek prošla godina donosi blago uravnoteženje i dobro je o tome govorio ministar da smo došli s deficitom na najnižu razinu i ova kriza nas je na žalost prisilila da ga ponovno dignemo, vidjet ćemo da zapravo svih ovih 10 godina smo trošili više nego što smo smjeli, da smo potrošili i ono što smo stvorili, ali i ono što su stvarale generacije kao nacionalna dobra, kao nacionalno bogatstvo i da smo se doista nekad, rekao sam to već više puta u Saboru, ponašali kao age i begovi, da smo se naslađivali nad onim što imamo i što možemo potrošiti i pojesti, nad onim što ne možemo potrošiti i pojesti. I to nema nikakve veze sa lijevom ili desnom Vladom, to ima naprosto veze s našim mentalitetom, s našim načinom krojenja proračuna, pa i našim očekivanjima što zapravo želimo proračunom postići, koji su to razvojni programi i projekti, koje iz proračuna financiramo. Kako smo nadomjestili taj manjak, odnosno taj višak potrošenoga, taj manjak prihoda i s druge strane višak rashoda? Ili kreditima, ili iz cijene usluge građana hoće li to biti porez kao danas ili je to 1,20 na svaku litru naftnih derivata ili je to na neki treći način. Sve su to ili fiskalni namet ili parafiskalni namet. I ne samo to. Nego i ta naša razbujala, metastazirana lokalna i područna administracija za koju nema nikakvog opravdanja je još poduzetnicima i građanima nametnula barem 30 različitih lokalnih nameta. Nedavno je HUP pokušao sve to pobrojati i sustavno građanima predočiti i ministar financija. I zapravo smo došli do toga da ovo što o čemu mi danas razgovaramo je još najmanje čime opterećujemo građane. Kada bismo uspjeli konačno racionalizirati potrošnju, javnu potrošnju ne samo središnje države, onda bismo vidjeli da prostora za uštede itekako ima. I zato se HSLS i ja osobno zalažemo za to da se racionalizira uprava, jer ove tri razine država, županije, općine, gradovi, to nema nikakvoga smisla za zemlju naše veličine. To nema nikakvoga smisla, to je samo povećanje fiskalnih i parafiskalnih nameta. To je izmišljanja daća i dadžbina u nedogled. To je jedan način na koji smo nadomještavali manjak prihoda. Drugi je naravno rasprodaja svega onoga što smo rasprodati mogli. I tu opet nema nikakve veze koja Vlada je u pitanju. U ovih 10 godina to se događalo kao rasprodaja obiteljskoga srebra i onoga što je možda trebalo prodati, jer je država loše gospodarila i onoga što nismo trebali prodavati. Reći ću vam primjer jedne zemlje koju sam imao sreću posjetiti, koja je došla u svjetske medije i u svjetsku javnost kao primjer građana koji se izruguje Boratovom filmu, to je Kazahstan. To je zemlja koja nije dopustila da na prirodna bogatstva, na koncesije, na banke, na energetski sustav i na bilo koji drugi sustav koji je od državnoga interesa bilo tko može, bilo tko postati vlasnik više od 25 plus 1% ili ako želi ulagati onda može ulagati isključivo u suradnji sa državnim fondom, nacionalnim fondom Kazahstana. Toj zemlji su se svi smijali neko vrijeme, međutim ta zemlja je i nama pokazala da postoje stvari koje naprosto se ne prodaju ni pod koju cijenu. Treći naravno način je privatizacija koja je opet išla, svi mi znamo kako, i u ovih 10-tak godina, ne samo tamo 90-tih i to su bili načini na koji smo trošili i ono što nismo privrijedili. Trošili smo na taj način zapravo da smo pojeli svoju vlastitu supstancu. I danas izjedamo svoju vlastitu supstancu, ali smo svjesni toga da je ona sve siromašnija i tanja i da su naši apetiti veći, ali je zbog toga ono što će utažiti našu glad od te supstance sve tanje i tanje. Ali da i to stavimo po strani, jer smo nekako uspjeli nadomjestiti taj debalans i neuravnotežene prihode i rashode, idemo vidjeti tko danas zapravo privređuje. Privređuje 1 i pol milijun otprilike manje radno sposobnih ili zaposlenih na 1,1 milijun umirovljenika ili drugih nositelja prava, dakle otprilike na 1,4 zaposlenoga dolazi jedan umirovljeni građanin Republike Hrvatske. Svima je nama jasno da sa takvim omjerom radno aktivnog stanovništva mi naprosto ne možemo više sada kad smo pojeli svoju vlastitu supstancu, kad smo se razbaštinili od svega onoga što je bilo vrijedno, u smislu naravno nacionalne baštine, gospodarske i svake druge, da mi zapravo u proračunu to više izdržati ne možemo. Sa depopulacijskim demografskim trendovima bit će još i gore. Sa starenjem stanovništva. Prema tome, nemoguće je u ovoj državi da na 1,4 zaposlenoga dolazi jedan umirovljeni građanin, i to opet nije samo posljedica, čak najmanje ove Vlade. Umirovljavalo se, svi to znamo na koji način i kako. Prema tome, mi danas nemamo dovoljno snage u rukama, metaforički rečeno, radno sposobno stanovništvo nema dovoljno snage u rukama i na kičmama nositi sve ono što su danas troškovi i tereti državnoga proračuna. Ali idemo vidjeti na što smo trošili svih ovih 10 godina. Jesmo li mi ikada rekli u Hrvatskoj što su to zapravo naši nacionalni prioriteti? Ja doista mislim da smisao ovoga danas nije samo rebalansiranje, nego i revalansiranje, u smislu prevrednovanja onoga što u Hrvatskoj trebamo raditi. Nama treba naprosto drukčiji sustav društvenih vrijednosti. Uz rebalansiranje mi moramo revalansiranje provesti. Mi moramo konačno reći tko će biti nositelji razvoja ovoga društva. Trošili smo na velike infrastrukturne projekte. Slažemo se da je na to trebalo trošiti. Ali pogledajmo primjerice u ovih 10 godina čime se jednino ponosimo. Autocestom, kao da je autocesta nešto što druge države ne mogu graditi, ne mogu financirati, ne znaju model financiranja. Kao da je to samo po sebi gospodarska najveća vrijednost. Ovo je gospođe i gospodo karta Republike Irske zemlje koja je u svih ovih 10 godina koliko sam ja u Saboru stalno isticana kao primjer. Pogledajte Irsku najsiromašnija, najzaostalija država Europe. Imala je najveći rast GDP-a u 10 godina, najveći rast standarda građana, najveća ulaganja. Znate koliko Irska ima kilometra autoceste? Manje od 200. ovo vam je karta, malo od Dublina prema Limericu i nešto od gradova. Ali zato Irska ima veće prihode od turizma od Hrvatske. Ali zato je Irska uložila u opismenjavanje seljačkoga stanovništva, u ostanak ljudi u selima, u poljoprivredu i u obrazovanje. Irska je od zemlje koja je bila jednako tako nepovoljne obrazovne strukture kao Hrvatska, preko 40% građana samo sa osnovnom školom u roku od 10 godina došla do stanovništva po obrazovnoj strukturi koja je u europskome vrhu. Nisu ulagali u sada ću reći otvoreno, sumnjive projekte autocesta kao što je Zagreb-Sisak, jer mi nitko ne može objasniti kamo će ta autocesta dalje voditi. Pa neka se moj Joža ne uvredi i Zagreb-Koprivnica. Nisam protiv toga, da me netko krivo ne shvati ponovno da se grade autoceste. Ali ja vas pitam kome u razvojnom smislu gospodarskom smislu danas treba takve autoceste? Ako jedna Irska je od najzaostalije države ulaganjem u obrazovanje i infrastrukturu i poljoprivredu postala predvodnica i uzor Hrvatskoj, onda vas ja pitam zašto i mi barem ne pogledamo što to rade zemlje koje su nam kao uzori postavljaju i koje kao uzore i ogledne primjerke uzimamo. Ponavljam, nisam protiv velikih infrastrukturnih projekata. Dapače. Ali idemo stvoriti sustav vrijednosti i vidjeti kada je to moguće graditi, u kojim okolnostima? Hoće li to dovesti do gospodarskog razvoja ne samo statističkim mjerama o tome koliko ćemo kupiti novih strojeva. Premda je to pitanje. Jer većina tih naših tvrtki koje grade autoceste su se zadužili ili uzeli na lizing strojeve koji nisu naše proizvodnje, nego su njemački, talijanski. Pa naravno pravo pitanje što smo mi zapravo industrijski postigli time? Jesmo li dignuli strojnu industriju? Jesmo li digli metalsku industriju? Jesmo li digli ostale vidove industrije, uslužne djelatnosti koje su povezane sa velikim infrastrukturnim projektima? Naravno da nismo. 90% toga je lizing. Pa čak ako hoćete i radna snaga nam je često uvozna, upravo na tim velikim infrastrukturnim projektima. Pogledajmo dalje na što smo trošili. Brodogradnja. Nemam uopće više nikakvu namjeru o tome govoriti. Milijarda eura i ona Vlada i ova. Čemu? Zašto? Poljoprivreda i turizam, apsolutno. Spomenuo sam primjer Irske koji ima veći inkam od turizma. Jedan Prag zarađuje više od cijelih naših regija. Mi si onda moramo postavljati pitanje, kako to? Pa sigurno ne tako da živimo tri mjeseca od kapljica mora, zraka sunca i zrnca soli. Od toga, gospođe i gospodo, koliko god da je to teško nekome u uho oholosti kako bi rekao Tin Ujević, nijedna država na svijetu nije živjela. Nitko ne može živjeti od tri mjeseca rada, 9 mjeseci čekanja. Nitko ne može živjeti od tri mjeseca pšenice, nego od sustavne poljoprivredne i turističke politike. Gospodine ministre recite nam kolika je porezna evazija u Splitu recimo ili nakon sezone u Dalmaciji? Idemo vidjeti kolika je naplata poreza primjerice u Varaždinu, a recite nam kolika je naplata poreza u nekim drugim gradovima? Kolika je naplata poreza u Međimurju, a kolika recimo u nekim drugim županijama? Pa ćemo vidjeti koliko doista mi trošimo koliko pak mi privređujemo od tri mjeseca turizma. I na kraju pogledajmo na što ne trošimo. Ne trošimo na industrijsku proizvodnju i na poticanje industrijske proizvodnje i izvoza. Trošimo nešto ali još uvijek premalo. Hrvatska je gospođe i gospodo na 65% predratne industrijske proizvodnje. Na 65%. Nismo je uspjeli dići ni ova Vlada ni ona već 19 godina. Ovo danas što donosimo kao recesijsku i antirecesijsku mjeru, besplatni peti dan, odnosno četverodnevni radni tjedan to je prva mjera proaktivne industrijske politike. Uz ovo što radi HBOR, svaka čas, ali i to je premalo. Hrvatska neće moći živjeti ako ne podigne industrijsku proizvodnju. I zbog toga sustavne mjere koje će doći nakon ovog proračuna mora o tome voditi računa. I na kraju gospodine potpredsjedniče, ispričavam se. Uz porez solidarnosti, apsolutno podržavao kao klub ideju koju je već iznio poštovani kolega Pupovac. Taj porez solidarnosti mora se odnositi na svako primanje. Ako netko zarađuje od prodaje dionica, onda jednako tako mora platiti tri ili pet ili više posto, mora platiti kao i svatko tko prima plaću. Svako primanje treba oporezovati u porezu solidarnosti, jer to je jedino društveno pravilo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37463" n="164">
					<seg xml:id="ParlaMint-HR_T6.S13.u37463.s0">Hvala. Nekoliko ispravaka. Gospođa Ingrid Antičević Marinović.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37464" n="165">
					<seg xml:id="ParlaMint-HR_T6.S13.u37464.s0">Kažete gospodine Čehok i to netočno. Trošili smo državni proračun više nego što smo smjeli. Rasprodavali smo nacionalno blago. Zapravo ovdje je sve točno osim zamjenice osobne zamjenice mi. Nema ovdje zamjenice mi. Nismo to mi trošili, nisu to građani trošili. To ste vi trošili. Vi ste sudionici vlasti, ponašali ste se. Dakle sve je to točno osim zamjenice. Sve ste to vi učinili. Samo što narodu i građanima ispostavljate sada račune. I to u vlasti sudjelujete u državi koja se ponašala kao raspikuća. I sada je dogorjelo do nokata, ispostavljate račun građanima i čudite se i govorite u množini u prvom licu množine. Vi trebate poći od sebe govoriti bar u prvom licu jednine. Jer ste uvijek bili na vlasti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37465" n="166">
					<seg xml:id="ParlaMint-HR_T6.S13.u37465.s0">Dobro, pa nisu valjda uvijek neki bili na vlasti jedni te isti. Bilo je nekih promjena. .../Upadica se ne čuje./... Malo ste i vi bili na vlasti. Gospodin zastupnik Gordan Maras.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37466" n="167">
					<seg xml:id="ParlaMint-HR_T6.S13.u37466.s0">Hvala lijepo. U raspravi gospodina Čehoka koja već poslovično zvuči opozicijski a na kraju se pri glasanju vidi da nije bila je jedna izjava koja je netočna. Kaže ovako, trošilo se više nego se smjelo deset godina i to nema veze sa lijevom ili sa desnom Vladom nego sa našim mentalitetom. E ta izjava je kriva jer sa mojim i sa mentalitetom SDP-a to nema nikakve veze. Naš deficit i naša zaduženja se jasno vide gdje su otišla. Od 2000. do 2003. izgradila se auto-cesta, vratili smo nagomilane dugove što je HDZ-ova Vlada 99. ostavila i to se jasno vidi. Gdje je 20 milijardi eura vanjskog duga koji je HDZ-ova i HSLS-ova Vlada napravila u zadnjih pet godina to se nigdje ne vidi. To je razlika. Znači, nema veze mentalitet nego ima veze način vladanja.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37467" n="168">
					<seg xml:id="ParlaMint-HR_T6.S13.u37467.s0">Ali kolega Maras, pa uz najbolju akrobatiku je teško svrstati pod ispravak netočnog navoda. .../Upadica se ne čuje./... Gospodin zastupnik Dragutin Lesar.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37468" n="169">
					<seg xml:id="ParlaMint-HR_T6.S13.u37468.s0">Želio bih ispraviti navod kolege Čehoka kako lokalna i regionalna samouprava u Hrvatskoj postoji sebe same radi i da većinu novaca troši na sebe. Prema službenim podacima državna uprava u proračunu Hrvatske sudjeluje s naslova rashoda za zaposlene 20% skoro 5 tisuća kuna godišnje po stanovniku. U lokalnoj samoupravi taj udio je samo 15% u odnosu na državno i po stanovniku iznosi 678 kuna godišnje. Ako pridodamo i grad Zagreba onda je to 847 kuna po glavi stanovnika. Vaša Varaždinska županija godišnje otprilike izdvaja 451 kunu rashode za zaposlene a moja Međimurska 339. Ima i onih koji štete i nisu bahati u potrošnji.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37469" n="170">
					<seg xml:id="ParlaMint-HR_T6.S13.u37469.s0">Varaždin i Čakovec su jako daleko. Gospođa zastupnica Marijana Petir. Izvolite.</seg>
				</u>
				<u who="#PetirMarijana" ana="#regular" xml:id="ParlaMint-HR_T6.S13.u37470" n="171">
					<seg xml:id="ParlaMint-HR_T6.S13.u37470.s0">Poštovani gospodine potpredsjedniče Hrvatskoga sabora. Kolega Čehok je u svom izlaganju ustvrdio da auto-cesta Zagreb-Sisak je auto-cesta za koju se ne zna kuda vodi i kome treba. To je netočan navod, ja ću ga sada ispraviti. To je auto-cesta koja vodi od Siska prema Zagrebu i to je auto-cesta koja vodi prema Bosni i Hercegovini, dakle duž Sisačko-moslavačke županije spaja nas sa našim najbližim susjedima. To je najopterećenija dionica u Republici Hrvatskoj na kojoj se često događaju prometne nesreće i to je auto-cesta koja već sada bez obzira što nije izgrađena u svojoj punoj trasi dovodi sa sobom investitore u naše općine i gradove, koja nas spaja sa najvećim tržištem a to je grad Zagreb. I gospodine Čehok, to je cesta koja treba građanima Sisačko-moslavačke županije, napaćenoj Sisačko-moslavačkoj županiji jer u toj županiji se branila Hrvatska.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37471" n="172">
					<seg xml:id="ParlaMint-HR_T6.S13.u37471.s0">I gospodin zastupnik Davorko Vidović.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37472" n="173">
					<seg xml:id="ParlaMint-HR_T6.S13.u37472.s0">U svojoj priličnoj konfuznoj, mi smo filozofi i kolege po obrazovanju, vrlo je bila i čak formalno logički vrlo konfuzna rasprava. Kolega Čehok je nekoliko netočnih navoda između ostalih i ovaj o kojem je kolegica govorila da auto-cesta Sisak-Zagreb ne vodi nigdje. To je već i formalno logički prilično problematično. Ako vodi od Siska do Zagreba onda nekamo vodi. Dakle, ovako. Konfuzija je u tome što zagovara kolega regionalni razvoj, industrijsku politiku. Kako misli to bez infrastrukture na primjer cestovne. Kako bi bilo da kažemo cesta Zagreb-Varaždin vodi od ničega ka ničemu. .../Upadica se ne čuje./... Ova vodi u Bosnu i Hercegovinu. Pa cijeli svijet, pa vodi do Vladivostoka ako hoćete, svijet je povezan za Boga miloga. Tako da mislim da ovaj pledoaje je stvarna besmislica koja nema nikakvoga smisla. To je potpuno netočan i krivi pristup koji nema nikakvog smisla.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37473" n="174">
					<seg xml:id="ParlaMint-HR_T6.S13.u37473.s0">Marine, filozofi su do sada tumačili svijet a sad će ga mijenjati. Sad idemo na pojedinačne rasprave njih 54. Gospodin zastupnik Dragan Kovačević. Izvolite.</seg>
				</u>
				<u who="#KovačevićDragan" ana="#regular" xml:id="ParlaMint-HR_T6.S13.u37474" n="175">
					<seg xml:id="ParlaMint-HR_T6.S13.u37474.s0">Hvala lijepa. Gospodine potpredsjedniče. Naime, zadnji puta kada je gospodin ministar financija Šuker predstavljao rebalans proračuna rekao je da je ovo susret sa istinom, sa stvarnošću a istina je takva da smo s ovim rebalansom započeli u Hrvatskoj ozbiljno podvlačiti crtu i to ova rasprava i danas svjedoči, pa i vezano uz činjenicu ovo o čemu je bilo govora da se u Hrvatskoj živjelo nerealno u odnosu na objektivne mogućnosti našega gospodarstva. No, ja sam pozorno slušao kolegu Čehoka. Žao mi je što u nijednom trenutku nije spomenuo uz sve ove stvari koje su se događale u zadnjih 15, 20 godina nije spomenuo rat, ratna razaranja i ratne štete. Dakle, dragi prijatelji mi svake godine 10 milijardi kuna iz godine u godinu ulažemo u saniranje ratnih šteta, što ono što se dogodilo kao štete na ljudima, na infrastrukturi, na gospodarstvu. Dakle, iz godine u godinu 10 milijardi. Nisu drugi ništa pametniji od nas, ni ovi Irci koje spominjete da smo tih 10 milijardi mogli ulagati sustavno i u obrazovanje i u infrastrukturu i sve ostalo sigurno je da bi slika i ona gospodarska danas bila puno drugačija. Ove mjere i ovaj rebalans kojeg danas predlaže Vlada sigurno je da i politički gledano da je to jedan od najbolnijih poteza koje je jedna hrvatska Vlada od osamostaljenja morala vući. No, zašto svi trebamo pozdraviti i napore Ministarstva financija i podržati odlučnost Vlade. Današnjim rebalansom proračuna Hrvatska je započela jedan proces, pokazala da nijedno stečeno pravo nije nedodirljivo i da mogućnosti proračuna sučeljavamo sa svih ovih prvih 20 godina samostalnosti. Mogli bi reći da se sučeljavamo sa svim fazama neovisno o tome tko je bio u kojem trenutku na vlasti, dakle i sa onim ratnim vremenom i sa onim poratnim godinama, i sa onim tranzicijskim godinama ali isto tako i sa ovim aktualnim vremenom kada smo kao mala zemlja, kao malo, kao ranjivo gospodarstvo se našli na vjetrometini globalne krize. Rat, posljedice prošlog socijalističkog sustava, tranzicija, doveli su do ozbiljnih strukturnih problema u kojima je hiper produkcija različitih oprava i beneficija postalo doista neizdrživo breme za gospodarstvo. Danas u Hrvatskoj, a već je o tome bilo riječi, svaki radnik u gospodarstvu mora zaraditi barem dvije plaće, dakle jednu svoju i još jednu plaću ili jednu mirovinu. Dakle, odnos onih koji izravno stvaraju novu vrijednost u gospodarstvu i onih čija se primanja financiraju iz toga je 1:1, ako uzmemo u obzir i državne i javne službe. Takva struktura izravno opterećuje cijenu rada i smanjuje konkurentnost hrvatskoga gospodarstva. Ova aktualna kriza te probleme koji postoje i za koje sam rekao čega su sve posljedica, ova ih je kriza samo potencirala, ali ići ću onom logikom kotlera koji navodi da je kriza izazov, ova kriza je i izazov i šansa dakle i na neki način i vjetar u jedra Vladi da bez zadrške krene u promjenu ove strukture. Isto tako, ono na čem sigurno treba raditi to je promjena klime i početi snažnije razvijati kulturu rada. Naime, imali smo ovih dana prigode čitati od najuglednijih gospodarstvenika u Republici Hrvatskoj njihove primjedbe vezano za tržište rada gdje jednostavno na njihove natječaje, dakle kada je u pitanju proizvodnja, kada je u pitanju rad u pogonu, u poljoprivredi itd., da se ljudi jednostavno ne javljaju u odnosu na natječaje kada je u pitanju neka državna služba, dakle kad se ide na sigurne državne jasle itd. Prema tome, tu kulturu rada treba razvijati. Što se tiče nekih poteza na kojima treba raditi, evo samo jedan dio, učiniti efikasnijim potporu gospodarstva i poljoprivrede, ali rekao bih u tom dijelu i obračunati sa sivom ekonomijom. Naime, uvijek sam se zalagao i za veće potpore jer smatram da su one doprinos povećanju proizvodnje, da nam to jača statističke godine, kvalitetnije pregovore s Europskom unijom vezano za i plafone potpora i proizvodne kvote, da time jačamo konkurentnost naših poljoprivrednika u odnosu prema poljoprivrednicima u Europskoj uniji. Međutim, navest ću samo jedan primjer, neću ga imenom i prezimenom. Radi se o jednom gospodinu koji prvi kada su nekakvi prosvjedi skače na traktor, bavi se poljoprivrednom proizvodnjom koja je apsolutno profitabilna, dakle iz te proizvodnje se da živjeti. Međutim, on istovremeno dobiva i 100 tisuća eura poticaja, a ima jednog zaposlenika. I on ima to moralno pravo da se prvi popne na traktor i da prosvjeduje protiv države kako ima male poticaje. Prema tome, u tom segmentu treba obračunavati sa sivom ekonomijom. Dakle, ne može imati jednog zaposlenog, dobivat 100 tisuća eura poticaja koji se svake godine hvala Bogu povećavaju, a s druge strane bavi se onom poljoprivrednom proizvodnjom koja je sama po sebi konkurentska i od koje se može pristojno živjeti. Druga stvar o kojoj sam htio govoriti je rasprava o javnim sustavima. Naime, krenulo se na plaće direktora javnih poduzeća i to s punim pravom. Ali ću reći još nešto, tu ne treba smo se skoncentrirati na generalne direktore. Pročitao sam ovaj podatak da &quot;General Motors&quot; dakle kao svjetski gigant u svom programu restrukturiranja kreće u smanjivanje menadžmenta na 1/3, prema tome nije nikakva demagogija i to je način da se poveća efikasnost ne samo u ono financijskom smislu jer to sigurno neće riješiti probleme, ali da se ide u tu racionalizaciju. Vi imate situaciju u javnim poduzećima gdje imate generalnog direktora, ali onda po županijama, po regijama itd. još imate na desetke malih direktora i malih menadžera i svi oni imaju menadžerske uloge. Dakle, sa svim elementima, imaju nešto manje plaće, ali imaju sve elemente tih menadžerskih ugovora, računajući i one klauzule o otpremninama. Prema tome, kada se ide na ovaj javni sustav, na ova javna poduzeća, dakle tu treba vodit računa i o velikom broju tih malih direktora koji također participiraju u menadžerskim plaćama i beneficijama. Druga stvar i drugi problem koji se tu nameće, ne može netko tko je šef javnog sustava gdje mu država garantira posao, garantira mu tržište, garantira mu cijenu, biti menadžer kao da predstavlja nekakvu privatnu banku ili nekakvu privatnu tvrtku gdje se mora boriti za tržište, gdje se mora boriti za klijente itd., dakle to nije čisti menadžerski posao. Prema tome, ti ljudi trebaju biti nagrađeni, ali to se ne može ići u klasične menadžerske ugovore sa tim ogromnim otpremninama gdje imate u nekim jedinicama lokalne samouprave, imali smo primjera i u Gradu Osijeku gdje ljudi odlaze sa tih pozicija sa 100, 200, 300 tisuća kuna otpremnina. Poduzeća ostala u dubiozi, nitko na trgovačkom odnosno na sudu nije dobio sud protiv menadžera i njegovih menadžerskih beneficija. Nikada nitko, koliko god da su te beneficije bile nerealne u odnosu na poslovne rezultate. Prema tome, svi su ti ugovori bili naplativi, a radi se o ljudima i kad su u pitanju ta komunalna poduzeća koja nisu na tržištu, dakle njemu grad određuje kolika će mu bit tarifa, cijena vode, odvoza smeća itd., tržište mu je zagarantirano jer on po samoj prirodi stari je monopolist tu. Prema tome, on ne bi sigurno trebao imati nikakva u tom smislu prava koja su izjednačena sa pravim menadžerima, dakle onima koji se bore za tržište. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37475" n="176">
					<seg xml:id="ParlaMint-HR_T6.S13.u37475.s0">Hvala. Dvije replike. Prva gospođa zastupnica Ingrid Antičević-Marinović.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37476" n="177">
					<seg xml:id="ParlaMint-HR_T6.S13.u37476.s0">Kažete kolega i slažete se s nekima koji govore, a mislim da je to vrlo opasna teza, kriza je izazov. Nikad kriza nije izazov, osim kriza jeste izazov, ali za lov u mutnom, kriza je izazov za korumpirane i korupcionaše, ali za one koji misle kako izaći iz ove krize ovo je poziv i ova vremena su poziv na solidarnost, poziv na zajedništvo, ali i više pravde pogotovo u smislu ovom da teret krize ponajviše snesu oni koji imaju najviše, a najviše da teret odgovornosti ponesu oni koji su nas u sve ovo uvalili.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37477" n="178">
					<seg xml:id="ParlaMint-HR_T6.S13.u37477.s0">Odgovor na repliku, gospodin zastupnik Dragan Kovačević.</seg>
				</u>
				<u who="#KovačevićDragan" ana="#regular" xml:id="ParlaMint-HR_T6.S13.u37478" n="179">
					<seg xml:id="ParlaMint-HR_T6.S13.u37478.s0">Pa naime teza da je izazov kriza, ja sam citirao tko je kazao i čija se knjiga tako zove, no u onom simboličkom smislu doista treba u toj krizi tražiti i novi izazov i nekakav novi zamah, nekakav novi poticaj, pa rekao bih i novu šansu. Dakle, ona može biti stvaranje na neki način i toga javnoga mnijenja da se i oni super bolni i teški potezi mogu povući, dakle pogotovo onda kada se dira u nekakva stečena prava. Prema tome, kriza itekako može biti i izazov i nova šansa. Ali ja ne gledam kao vi tako negativistički da to uvijek mora biti prostor za nekakve špekulacije, za nekakav kriminal itd., nego upravo suprotno da ta kriza potencira i jednu raspravu i jednu svijest u javnosti da se sve što se do tada događalo kvalitetnije izanalizira i da se vuku pravi potezi.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37479" n="180">
					<seg xml:id="ParlaMint-HR_T6.S13.u37479.s0">Gospođa zastupnica Dragica Zgrebec.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37480" n="181">
					<seg xml:id="ParlaMint-HR_T6.S13.u37480.s0">Hvala. Kolega Kovačeviću, ja vam se čudim kad vi pričate o ovakvim beneficijama menadžera u javnim i komunalnim poduzećima kao da su oni sami sebi te beneficije stvorili. Tko sjedi u nadzornim odborima tih poduzeća? Sjede ministri, sjede državni dužnosnici, sjede čelnici lokalne samouprave ili regionalne samouprave koji s njima potpisuju takve ugovore. Ako poduzeće ode u stečaj ili posluje s gubitkom, Zakon o trgovačkim društvima kaže da su za to svojom imovinom odgovorne uprave i nadzorni odbori. Koji je to vlasnik teretio člana nadzornog odbora ili članak uprave? Prema tome, ovo o čemu vi pričate govori samo o nemoći onih koji to toleriraju ili pak o neodgovornosti onih koji to toleriraju.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37481" n="182">
					<seg xml:id="ParlaMint-HR_T6.S13.u37481.s0">Odgovor na repliku, gospodin zastupnik Dragan Kovačević.</seg>
				</u>
				<u who="#KovačevićDragan" ana="#regular" xml:id="ParlaMint-HR_T6.S13.u37482" n="183">
					<seg xml:id="ParlaMint-HR_T6.S13.u37482.s0">Pa naime, jasno je da sam ja govorio o menadžerskim ugovorima i odgovornosti menadžera kao jednom sustavnom problemu i on nije vezan samo za javna poduzeća, za državna poduzeća, on je vezan jednako tako i za komunalna poduzeća, dakle po gradovima i općinama. U tim gradovima i općinama nisam htio tu polemizirati sa odgovornošću i krivicom pojedine političke opcije, nego govoriti o tome kao sustavnom problemu jer doista te ljude koji upravljaju komunalnim poduzećima pa i drugim poduzećima u kojima politika, odnosno demokratski izbor građana odlučuje o tome kolika će biti cijena i tarifa pojedine usluge, da se njih ne izjednačava sa onim menadžerima koji posluju na tržištu, koji se moraju boriti za to tržište, koji se moraju boriti za poslove, dakle da se tu napravi distanca i razlika i da se onda i tu ta nekakva mjerila, kriteriji, vrednovanja uvedi da budu drugačiji.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37483" n="184">
					<seg xml:id="ParlaMint-HR_T6.S13.u37483.s0">Gospodin zastupnik Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37484" n="185">
					<seg xml:id="ParlaMint-HR_T6.S13.u37484.s0">Poštovane kolegice i kolege, gospodine predsjedniče, ministre. Ja se ministre slažem s vašom izjavom u petak čini mi se da ste to rekli na sjednici Vlade da Hrvatska nije u financijskom kolapsu. Mislim da smo mi zapravo mali korak dalje od toga. Rekli ste u siječnju da se u Hrvatskoj pitanje recesije previše mistificira. Doista, uzroci hrvatske recesije ostali su samo u sferi mistike. Važno je da ostanemo iznad vode. To nije vaša izjava, to je gospođa Kosor rekla, ali nije rekla tko bi trebao ostati iznad vode, Vlada ili građani ove države. Obrazlažući prošlo rebalans prije par dana, rekli ste ovo je rebalans istine. Ako je onaj rebalans bio rebalans istine, što je ovaj? Ovo je rebalans nove istine onda i ako ovako nastavimo do kraja godine ćemo imati puno tih financijskih istina. Nikada veći interes građana Hrvatske za javne financije nije bio nego što je to ovih dana, posebice prošli tjedan kada sam imao osjećaj da se Banskim dvorima Vlada s partnerima igra bingo. Svakih dva sata dolazili su novi postoci, novi porezi, novi prijedlozi i svi smo skupa odahnuli u petak navečer kad smo čuli da je bingo prestao. Građani interes za javne financije imaju stoga što 880 tisuća radnika prima plaću manju od 5 180 kuna, zbog toga što 600 tisuća umirovljenika prima mirovinu manju od 2 100 kuna, zbog toga što je stopa siromaštva u Republici Hrvatskoj 11%, što znači da je 440 tisuća građana ispod tih stope siromaštva i zbog toga što su građani ove države zaduženi za 120 milijardi kuna. Kako su se građani počeli ponašati na jesen prošle godine? Tako da je u prvih 6 mjeseci ove godine promet u trgovini na malo pao za 17%. Smanjili su svoju potrošnju 17% u prvih 6 mjeseci ove godine. Koliko je svoju potrošnju smanjila država ili sve ono ili svi oni koje pod tim razumijevamo? Gospođa premijerka rekla je danas ovdje da 80% proračuna ide na plaće, mirovine, dječje doplatke, porodne naknade i socijalna prava. Sad se ja pitam tko vam je podvalio takav proračun i to 6 puta? 6 godina za redom vam je netko podvalio proračun u kojem je 80% rashoda plaće, mirovine, dječji doplatci, porodne naknade i socijalna prava. Nije valjda pokojni premijer Račan i za to kriv? Ili nećete valjda još 6 godina braneći neke svoje prijedloge pozivati se na taj dio manji od 4 godine Vlade? Gospođa Kosor rekla je da je Vlada naredila javnim poduzećima da donesu akcijske planove radi štednje. A ja pitam što rade članovi nadzornih odbora u tim javnim poduzećima? Zapravo tko su oni prvo i što rade oni? Zašto postoje nadzorni odbori sastavljeni od državnih tajnika i ministara ako Vlada njima mora naređivati da rade akcijske planove? Ne razumijem. Ja sam barem 10 puta upozoravao na Hrvatsku elektroprivredu i davao primjere kako tamo novac izlazi na sve strane i da ne štede. Možete donijeti zlatni akcijski plan, ali gospodin Mravak u Hrvatskoj elektroprivredi neće štedjet. Da ima slučajno 2 milijuna kuna vrijednosti dionice, da ih prodam, ne bi platio ni kunu poreza. Taj bi novac stavio u banku i za godinu dana ostvario bi 140 tisuća kuna kamate, ne bi platio ni kunu poreza. Ili recimo primjer da gospodin Vidošević proda 500 tisuća eura vrijedne dionice firme, stavi u banku, zaradio bi na kamatama 35 tisuća eura i ne bi platio ni jedan euro poreza. Zato i podržava ovakvu politiku Vlade i zato je stao u obranu ovih poteza i mjera. Uvodi se porez na luksuz, na skupe aute, jahte i avione. Ali tko će taj porez plaćati? Poneki naivac koji stvarno kupi to na svoje ime, a ne na teret ili na ime poduzeća, jer znamo da svi hrvatski tajkuni sve što voze, u čemu plove i lete su kupili na račun poduzeća, a ne na svoje ime, a ove sportske i druge zvijezde opet ne plaćaju porez na to, jer oni nemaju prebivalište u Hrvatskoj. Oni svi žive u Luksemburgu, Monaku, San Marinu i ne znam gdje sve ne, Kajmanskim otočjima, Krokodilski otoci itd. Možda će se naći neki naivac koji će doista jahtu registrirati na svoje ime eto i platiti porez. Ne znam gdje se izgubila siva ekonomija. Stručnjaci su procjenjivali da ona sudjeluje negdje oko 30%, ajd nek bude 25% bruto društvenih proizvoda. U ovim škarama i zahvatima sive ekonomije nema. Ja znam da vam trebaju brzi potezi, potezi sa brzim rezultatima za 2 tjedna, ali da ste sivu ekonomiju počeli rješavati prije 6 godina, možda bi sada krizni harač bio 0,5%, a ne 2 i 4. Kako to da niste stigli predložiti promjene Zakona o financiranju političkih stranaka i smanjili ovu stavku od 60 milijuna u ovoj godini za političke stranke, barem recimo za 1% kao politički, stranački doprinos smanjenju krize u proračunu. Stigli ste predložiti sve zakone koji idu u džep naroda, građana, radnika, nezaposlenih i umirovljenika. Ali eto ovaj Zakon o financiranju stranaka nije došao na red. Povećavaju se subvencije za poljoprivredu za 376 milijuna 3 i pol milijarde. Dobro. Kad će inventura rezultata tih poticaja? Što je Hrvatska dobila tim poticajima? Smanjili smo cijenu, povećali proizvodnju i napravili tehnološku obnovu veliku. Ja ne znam ni za jedan taj efekat koji je postignut. Pa možete još 3 i pol milijarde baciti u poljoprivredu, neće biti rezultata, takvim kakvi što jesu. 2004. Vlada je imala 15 članova, sada ima 20. Tada je bilo 32 zamjenika ministra, sada je 66 državnih tajnika. Vlada ima 18 ureda savjeta i središnjih državnih ureda koji u proračunu sudjeluju sa 370 milijuna kuna. U ovoj državi imamo 15 ureda, 16 agencija, jedan savjet, 3 središnja ureda, 4 uprave, 9 zavoda, dvije komisije, 4 centra, 3 instituta, 3 fonda, direkciju, zajednicu, regionalno središte, regionalni registar, savjetodavne službe dvije CARNET i Srce u ovom proračunu, ovo što sam vam pročitao to je 4 milijarde 804 milijuna. Radnici nisu krivi za gospodarsku krizu i za recesiju. Nisu krivi ni nezaposleni, ni umirovljenici. Oni su krivi samo zato što su bili dobri državljani i građani i redovito plaćali poreze, a sada kada bi trebali doista doći sa sustavom da oni koji su se obogatili tada kada je bilo blagostanje neće plaćati ništa više no što dosad, a uzimat će se samo od radnika, nezaposlenih i umirovljenika u dijelu njihove egzistencije. Neki poduzetnici profitiraju u ovoj krizi, kao što su recimo banke. Koji je doprinos banaka, neću reći hrvatskih banaka, nego banaka u Hrvatskoj na rješavanju ove krize? 94 milijarde kuna je ova država do sad uložila u sanaciju banaka. Nisu radnici vodili te banke …/Govornik se ne razumije./… Hoćemo li opet morati izdvajati 94 milijarde za sanaciju nečeg drugog, a sada te iste banke svoj profit ostvaruju na kamatama koje plaćaju im radnici i penzioneri koji moraju uzimati kredit da žive iz mjeseca u mjesec. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37485" n="186">
					<seg xml:id="ParlaMint-HR_T6.S13.u37485.s0">Hvala. Dvije replike. Prvi gospodin zastupnik Gordan Maras.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37486" n="187">
					<seg xml:id="ParlaMint-HR_T6.S13.u37486.s0">Hvala lijepa. Gospodine Lesar, u vašoj raspravi ste se upitali sa pravom šta rade nadzorni odbori državnih poduzeća. To je zbilja pitanje svih pitanja na koje nitko ne zna odgovor. Šta rade nadzorni odbori državnih poduzeća kada u trenutku nelikvidnosti članovi nadzornih odbora državnih poduzeća kažu da nemaju nikakve veze sa time, kada donose menadžerske ugovore svojim direktorima, a da ih, dižu ruke za njih, a da ih uopće nisu ni vidjeli, kao što je to primjer HEP-a. Donesu čovjeku menadžerski ugovor na koji ovaj ima otkupninu, odnosno otpremninu u slučaju otkaza skoro pa milijonsku, a da uopće ugovor nisu ni vidjeli. I onda se zbilja postavlja pitanje šta ti ljudi tamo uopće rade i zbog čega sjede, i zbog čega ovaj zakon o koje je gospođa Zgrebec govorila, gdje i oni odgovaraju Zakonu o trgovačkim društvima za poslovanje firme, šta to uopće vrijedi. Zašto tu nema nikakve odgovornosti? Druga stvar koju ste spomenuli je porez na luksuz, odnosno ove trošarine. 30 milijona kuna je planirano od toga skupiti. Koliko će to biti? Dvije i pol jahte, 3 jahte. Znači bogati će participirati u ovom proračunu i rebalansa proračuna sa 30 milijona kuna, a gledajte vraga, sa druge strane hrvatski građani koji zarađuju 3, 4, 5 tisuća kuna, oni će participirati sa 1,4 milijarde kuna. To je zbilja socijalno osjetljivo i pravedno. Zbilja u Hrvatskoj vrijedi pravednost i zbilja u Hrvatskoj onaj koji nema ne treba platiti, a onaj koji ima taj zbilja puno plaća, 30 milijona kuna, a siromašni će platiti milijardu i 400. E zbilja tu su neke stvari ozbiljno pomiješane.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37487" n="188">
					<seg xml:id="ParlaMint-HR_T6.S13.u37487.s0">Odgovor na repliku, gospodin zastupnik Dragutin Lesar.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37488" n="189">
					<seg xml:id="ParlaMint-HR_T6.S13.u37488.s0">Kolega kad ste spomenuli nadzorne odbore i javna poduzeća samo jedan nekako star primjer. Mediji su objavili informaciju da je HEP spržio milijardu kuna u uvozu i izvozu stroja, jer su plaći uvoz 82, prodavali po 20. Ja pretpostavljam da recimo to možda i nije točna informacija. Kako je reagirao nadzorni odbor HEP-a? Je li netko imao prilike čuti ili pročitati da su sastali i zatražili izvješće uprave. Je li netko nakon toga hrvatskoj javnosti rekao čujte to je podvala nije istina, ili da mi smo pokrenuli istragu da bi dobili informaciju od uprave. Sad ja pitam zašto uopće ti nadzorni odbori postoje? Ja doista ne razumijem što bi oni trebali raditi ako ne reagiraju u ovakvim slučajevima kao što je ovaj koji se sad spomenuo. Ako misli tako nastaviti raditi, onda bi bolje vjerujte mi bilo, da posao nadzornog odbora u HEP-u radi portir. On bi daleko bio savjesniji od ovih državnih tajnika.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37489" n="190">
					<seg xml:id="ParlaMint-HR_T6.S13.u37489.s0">Gospodin zastupnik Dragutin Bodakoš, replika.</seg>
				</u>
				<u who="#BodakošDragutin" ana="#regular" xml:id="ParlaMint-HR_T6.S13.u37490" n="191">
					<seg xml:id="ParlaMint-HR_T6.S13.u37490.s0">Hvala lijepo potpredsjedniče Hrvatskog sabora. Pa gospodin Lesar rekli ste da se povećavaju subvencije za poljoprivredu sa preko 300 milijuna kuna i što smo time dobili. Pa što smo dobili? Ja smatram da ulaganja u poljoprivredu nikada nisu prevelika. Jer ako se 40% proračuna Europske unije ili 55 milijardi ulaže u poljoprivredu, a kod nas samo 4%, to nije sigurno previše. Međutim, druga je stvar da umjesto da poslije svakog proračuna analiziramo brojke koje su postignute povećanjem toga proračuna za poljoprivredu, naši stručnjaci samo prepisuju te brojke i eventualno dodaju. A pravo stanje stvari je ustvari da uz sva ova ulaganja da proizvodnja nije dovoljno rasla, a da je enormno jedino rastao uvoz. Kada bi to govorili u ovoj sabornici, onda bi to bilo bogohuljenje od strane oporbenih redova. Ali mislim da je podhitno potrebno da se jasno definiranju ciljevi poljoprivredne i ruralne politike Hrvatske i da se izvrši jedna temeljita revizija potpora, njihova transparentnost, potrebita ciljnost, izbalansiranost i svi problemi koji su prisutni u toj poljoprivredi. Tada će se sigurno i vidjeti da sredstva koja dajemo za poljoprivredu i koja bi trebala stvoriti od naše poljoprivrede dostatnu proizvođačku granu, da nisu prevelika i da bi mogla biti mnogo korisnije upotrijebljena ako bi rezultati toga ulaganja bili adekvatni. A ne da mnogi novci završavaju van poljoprivrede, van nekih stvari koje bi trebale biti vezane za poljoprivredu i na taj način nestaju, a proizvodnje nemaju. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37491" n="192">
					<seg xml:id="ParlaMint-HR_T6.S13.u37491.s0">Odgovor na repliku gospodin zastupnik Dragutin Lesar.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37492" n="193">
					<seg xml:id="ParlaMint-HR_T6.S13.u37492.s0">Kolega Bodakoš rezultati subvencija u poljoprivredi otprilike su kao i ovaj rebalans proračuna. Krumpir salata koja na prvi pogled izgleda jako dobro. Ali krumpir nije dosta kuhan, luk peče ko vrag, soli je previše, a papra je sipao netko pol kile unutra. Niti kuhar to ne želi probati. Daje narodu, ne vjerujem da će i on probat.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37493" n="194">
					<seg xml:id="ParlaMint-HR_T6.S13.u37493.s0">Probajte vi kolega Lesar skuhati krumpir paprikaš. A kako ja dešifriram. Da ne bih poznavao po koraku nekoga, onda bi teško znao dešifrirati čiji je ovo rukopis. Gospođa Ingrid Antičević-Marinović.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37494" n="195">
					<seg xml:id="ParlaMint-HR_T6.S13.u37494.s0">Hvala poštovani gospodine potpredsjedniče, poštovani ministre sa suradnikom, kolegice i kolege. Ponovno je rečeno da je i ovaj rebalans, rebalans istine. Koliko bi samo istina za vrijeme ove vlasti. I svaki put jedna nova istina i svaki puta istina o istoj stvari, drugačija od one druge istine. Zapravo priča o rebalansu je priča o HDZ-ovoj vladavini. Naime, prije niti desetak dana, možda malo više od desetak dana, izglasali smo ovdje, odnosno vi gospodo svojom većinom, Zakon o medicinskoj oplodnji. I time vlast se igra zaista svevišnjeg pa odlučuje o tome tko će se roditi, a tko neće. Ovim proračunom odlučuje se o tome, tko će preživjeti, a tko neće. Devedesetih godina poigravali ste se imovinom, sada se kockate životima građana. I to sve uz osmijeh. Ali to u biti tako izgleda kada se vlast ne shvaća kao odgovornost, nego jednostavno kao štafetna palica. Pa ona koji nas je do ovdje doveo, pa onaj koji je pobjegao, dade štafetnu palicu gospođi Kosor. Premijerki koja je prije nekoliko dana sve u ime te iste istine ljudima govorila javno, ljudi su ponovno povjerovali. Neće biti smanjenja, nećemo dirati u mirovine, nećemo dirati u plaće. A sada zaboravila što je rekla, odnosno rekla i porekla. U biti jedna nesposobnost i neodgovornost koja je bila vidljiva gotovo od samog početka. Ona sada kada ste nas doveli blizu bankrota, ona je vidljivija. Vidljivija nego inače. A sve antirecesijske mjere koje ste poduzeli do sada, a to su bili samo rebalansi proračuna, sve te mjere nakon toga građanima je bilo samo gore. Pa onda uz onaj vaš temeljni grijeh nečinjenja, još gori grijeh je kada nešto činite. Onda kada još nešto učinite, mi smo još više i bliže provaliji. Harač koji uvodite najgora je moguća mjera. I zapravo tom haraču tepa se da je to mjera. To je jedan eufemizam. Jer to je u biti i harač. To je gore od harača. Jer harač je nametnuo tuđinac našem narodu, ali ovo je pljačkanje vlastitog naroda. Zato još nije smislen pravi naziv. Nema sumnje i nema dvojbe da će taj harač dovesti do slabljenja naše konkurencije, da će porasti siva ekonomija, da u biti ta mjera će imati, odnosno taj harač će imati nekakvu kratkoročnu dobit. Zato i ove izvanredne okolnosti. Pa to je i slijepcu vidljivo da smo pred bankrotom, da želite samo tu agoniju još malo na ovakav grozan način produljiti. A što nakon toga? Dakle, upravo ta mjera pokazuje koliko je ozbiljna situacija. Jer da i malo nije toliko ozbiljna, jer ste nas željeli u svom uvodnom slovu, niste htjeli reći do kraja istinu, pa govorite da ipak nije kriza, niti je stanje toliko kritično. Onda bi se poduzimale neke druge mjere. A ne ove koje će i na malo dulji period pokazati se upravo u ovom smislu gdje vam stručnjaci govore da ćemo oslabiti našu konkurentnost i da će porasti siva ekonomija. A inače ovo područje, to sam malo prije napomenula, ovo vrijeme krize i recesije izvanredno je i plodno tlo za korupcionaše svake vrste. I to je jedna velika opasnost. Naime, na ovakav način vođenja države pokazali ste i sada je to evidentno, jednu nesposobnost vođenja, nesposobnost da se brinete za zajedničke poslove. Ali evo koliko je to sposobnost da se određeni bliski vlasti ili u samoj vlasti brinu samo za svoje vlastite interese, to su ljudi jednostavno umorni od svakodnevnog saznavanja i otkrivanja. Dakle, praktički je pitanje da li ima uopće više Vlade u kojoj vlada kolebanje, zbrka, bijeg od istine, govorenje u najboljem slučaju poluistina. Dakle, posao u biti kao i do sada, kažem samo što se sada više vidi nego prije. Treba zaista se malo podsjetiti i da li ste možda ministre u nekom trezoru našli onu čuvenu jamstvenu karticu koju je osobno potpisao onaj koji je pobjegao i onaj koji nas je u ovo uvalio. Sjetimo se što je govorio, smanjenje poreza, gospodarski rast, rast zaposlenih, rast standarda, članstvo u Europskoj uniji. Doduše spominjao se i NATO. U NATO smo ušli a sad nemamo za platiti ni članarinu za NATO. I sada vidite kako se ponaša država koja je raspikuća. Ovdje smo sad maloprije čuli kolegu koji je u vlasti i koji govori u prvom licu množine kao da su građani sami krivi u što su se uvalili. Građanin koji je digao kredite i koji je živio iznad svojih mogućnosti bankrotirat će, platit će sam on ili njegova pokoljenja njegove vlastite dugove. Ali zbog čega bi plaćao tuđe dugove, tuđe račune, račune loše politike, državne neodgovornosti. Ukratko, država se za sve ovo vrijeme ponašala kao raspikuća i uspostavlja građanima i narodu račune ne obrazlažući, tu je govorio i sam kolega Čehok, zašto su svi ti računi napravljeni. I kada se radi o proračunu dobro se znalo gdje smo ali bila je izborna godina za lokalne izbore. Govori se već dugo o nužnosti reforme uprave, govori se o tome kako imamo puno jedinica lokalne samouprave, govori se o neefikasnosti javnih poduzeća, o njihovom sumnjivom trošenju, o kadroviranju. To kadroviranje dan danas nije stalo. Imate čelnike i čelnice koji ovdje sjede, koji po lokalnoj upravi i samoupravi i dalje zapošljavaju svoje nećake, kumove i prijatelje jer dok Crobex lipsa dotle i dalje radi užarena burza stranačkih podobnika, kumova, prijatelja. To nije posustalo. Dakle, ova Vlada izgubila je svaku vjerodostojnost, iscrpila je se metode dobrog vladanja jer se njima nije ni koristila ali je iscrpila povjerenje odnosno strpljenje građana. I vidite, ali se ne govori istina ni u ovom teškom trenutku iako se želi reći evo mi sada govorimo istinu, ovo je rebalans istine. Naime, gospođa premijerka taj i govori kad je govor o javnoj upravi da treba provesti dubinsku analizu. Gospodine ministre, upravo je vaše ministarstvo provelo dubinsku analizu koja nosi naziv dokument predpristupni ekonomski program 2008. do 2011. godine gdje stoji upravo, citiram, da je upravo provedena funkcionalna analiza u tijelima državne uprave. To ste poslali Europskoj uniji, a ovdje nas uvjeravate kako će biti nužno provesti dubinsku analizu da se vidi o čemu je riječ. I u tom vašem dokumentu stoji, odnosno u analizi upravo stručnog tijela vijeća upravo odnosno u izvješću tog projekta koje je na sjednici i potvrdio odbor za upravljanje tim projektom koncem ove godine doslovno stoji da je previše rukovodećeg kadra koji imaju jednog do dva izvršitelja. Pa koja to država može i čije to gospodarstvo, čija to privreda može izdržati. Dakle, dugo je ovo i sve previše trajalo. Naime, gospodo danas kad govorite treba vam vjerovati na riječ da je ovo trenutak istine ali ne istine koja proizlazi iz ovog rebalansa nego upravo od načina koji i dalje bježite od istine, bježite od odgovornosti. Od svih Vlada sposobnih, manje sposobnih, od nesposobnih najgora je vladavina vladavina laži i to nas je dotle dovelo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37495" n="196">
					<seg xml:id="ParlaMint-HR_T6.S13.u37495.s0">Hvala. Nekoliko ispravaka i replika. Prvi je gospodin zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37496" n="197">
					<seg xml:id="ParlaMint-HR_T6.S13.u37496.s0">Hvala lijepo. Gospodine potpredsjedniče, ne mogu ispravljati netočne navode u vezi proračuna jer kolegica nije nijedan podatak iz proračuna spomenula, pa ću demantirati ovu njezinu rečenicu, obratila se HDZ-u &quot;90-tih godina igrali ste se imovinom&quot;. Ne kolegice, 90-tih godina smo radili najčasniji posao na svijetu, vodili smo demokratski izabrani ovaj narod u oslobodilačkom ratu protiv velikosrpske agresije. 90-tih godina smo spašavali živote 15 tisuća ubijenih, preko 50% civila, to i ne znate. 90-tih godina smo imali 50%-tni pad proračuna u roku od dvije godine pa smo izvukli zemlju u punoj težoj situaciji nego je danas. Ali se pitam gdje ste vi bili tih 90-tih godina kad to ne znate.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37497" n="198">
					<seg xml:id="ParlaMint-HR_T6.S13.u37497.s0">Gospođa zastupnica Karmela Caparin.</seg>
				</u>
				<u who="#CaparinKarmela" ana="#regular" xml:id="ParlaMint-HR_T6.S13.u37498" n="199">
					<seg xml:id="ParlaMint-HR_T6.S13.u37498.s0">Hvala lijepa. Gospodine potpredsjedniče. Od niza netočnosti navest ću neke. Ova vlast odlučuje tko će se roditi a tko neće se roditi. Kolegice, ova vlast o tome ne odlučuje a najmanje se o tome odlučuje u Zakonu o umjetno potpomognutoj oplodnji. Netočno je da je ova vlast nesposobna i neodgovorna. Vrlo odgovorna jer se nalazimo u teškoj situaciji ne samo mi nego cijeli svijet. &quot;Harač koji uvodite najgora je moguća mjera.&quot; Ovo nije harač jer je zaista ova Vlada socijalna osjetljiva jer se ovo ne odnosi na oko 900 tisuća umirovljenika, na oko 600 tisuća uposlenih a vi ste uvodili harač kad ste skidali rodiljne naknade i smanjivali plaće u javnoj i državnoj službi. Jako se dobro sjećate a i privatno se možete sjetiti harača koji ste uveli, podsjetit ću vas, na jednog stanovnika općine Bjelovarsko-bilogorske županije. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37499" n="200">
					<seg xml:id="ParlaMint-HR_T6.S13.u37499.s0">Gospodin zastupnik Stjepan Kundić.</seg>
				</u>
				<u who="#KundićStjepan" ana="#regular" xml:id="ParlaMint-HR_T6.S13.u37500" n="201">
					<seg xml:id="ParlaMint-HR_T6.S13.u37500.s0">Gospođa zastupnica je rekla da ova vlast odlučuje tko će se roditi a tko neće. Ja mislim da ste vi ušli u jedno područje koje niste baš dobro shvatili u Zakon o medicinskoj oplodnji. To smo pokušali vam elaborirati zadnji puta jer ova Vlada zaista o tome ne odlučuje. Vi ga jednostavno niste shvatili. Ne znam što ste radili između 2000. i 2003. godine kad ste imali istu takvu šansu donijeti taj zakon. Falilo vam je hrabrosti. Samo ću jedan primjer spomenuti. Zašto 18-godišnjak ne bi doznao tko su njegovi roditelji, zbog čega se bunite protiv toga? Drugo, vi ste drvlje i kamenje bacili na nas, čak ste nas proglasili talibanima, da smo vratili u ne znam koji vijek našu zemlju što uopće nije točno. Jednostavno obmanjujete javnost. … /Upadica se ne čuje./…</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37501" n="202">
					<seg xml:id="ParlaMint-HR_T6.S13.u37501.s0">Gospođa zastupnica Ivanka Roksandić. Izvolite.</seg>
				</u>
				<u who="#RoksandićIvanka" ana="#regular" xml:id="ParlaMint-HR_T6.S13.u37502" n="203">
					<seg xml:id="ParlaMint-HR_T6.S13.u37502.s0">Hvala, gospodine potpredsjedniče. Pa teško je zaista ispraviti kolegičino izlaganje jer ono nije bilo o rebalansu, ali moram od samog početka opetovat ono što je rekao kolega Hebrang. Govoreći o HDZ-u, kolegice, rekli se gdje ste vi bili '90.-tih godina, igrali ste se imovinom. Ne, kolegice, '90.-tih godina ja sam bila u Hrvatskoj i vodili smo i branili domovinu. Drugi ispravak, to je samo jedna od antirecesijskih mjera, rebalans. Pa svi ste to govorili da je to jedna od glavnih zaista antirecesijskih mjera, upravo s vaše strane je to dolazilo. Ona je glavna antirecesijska mjera, ali iz nje proizlaze i ostale, a to su prije svega očuvanje radnih mjesta, poticaji u poljoprivredi, ulaganje u malo i srednje poduzetništvo, upravo radi stabilnosti ovoga proračuna. To jest glavna, ali ona će osigurati ova prva temeljna sredstva za 2010. godinu.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37503" n="204">
					<seg xml:id="ParlaMint-HR_T6.S13.u37503.s0">Replika, gospodin zastupnik Marin Jurjević.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37504" n="205">
					<seg xml:id="ParlaMint-HR_T6.S13.u37504.s0">Hvala. Kolegice Antičević, spomenuli ste izjave premijerke Kosor koje su se mijenjale u nekoliko dana. Ja bih kao prvo rekao da zaista ako postoji osoba kojoj je danas dosta teško, to je sigurno predsjednica Vlade Kosor. Nije lako doći na čelo Vlade, naročito ne nakon toga što je bivši premijer u vidu lastinog repa nestao. Nije lako doći nakon toga što je otišao čovjek koji je bio stranački pater familias, pa sa manirima, neću govorit o stranačkoj dimenziji, ali svakako u društvu jedne autokratske osobe. Nije lako. I nije lako se naći u vremenima krize, u vremenima recesije kad je društvo zaista na rubu provalije. A meni je neshvatljivo zašto kolegica tj. predsjednica Vlade Kosor neće da se suoči na razini stvarnosti sa onim što objektivno je, to je jedini način da prevladamo postojeću stvarnost. Ona je i danas ponovila ovdje da situacija nije kritična, citiram je, da razlog za strah nema i da se radi o socijalnom rebalansu. Mislim da nas nigdje neće dovesti to da zatvaramo oči pred istinom, da tvrdimo da situacija nije kritična i da razlog za strah nema, a još manje ćemo napredovati u osvajanju prostora koji bi značili promjene u skladu s onih što je naš cijenjeni potpredsjednik, parafrazirajući 11. tezu o Feuerbachu, kad se sjetimo Marxa koji se rekao filozofi su do sada svijet različito tumačili, stvar je u tome da se on promijeni. I isto se tako to može promijeniti na političare, neće … /Govornik isključen./… različito tumačili svijet nego …/Govornik isključen./…</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37505" n="206">
					<seg xml:id="ParlaMint-HR_T6.S13.u37505.s0">Bolje da si citirao Karla Maya nego ovoga drugoga. Odgovor ne repliku, gospođa zastupnica Ingrid Antičević.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37506" n="207">
					<seg xml:id="ParlaMint-HR_T6.S13.u37506.s0">Moj kolega Jurjeviću, ne treba zdvajati i kukati nad sudbinom gospođe Kosor, ali kukati zaista treba nad sudbinom građana i koji su se našli politikom ove vlasti u ovakvoj situaciji. Ali dobro govorite, dakle i u ovom teškom trenutku gospođa Kosor i dalje se služi poluistinama, i dalje vladajuća garnitura radi sve ono što je radila šest godina, sad gotovo i ubrzano služeći se poluistinama, obmanama i kako im onda vjerovati na riječ kad rade posao koji obično rade već šest godina služeći se, kažem, neistinama, lažima. Pa evo vidite, a vi se dan danas tome čudite i ljudi se ponovo čude tome, ali kada je HDZ u pitanju nema mjesta čuđenja, ali ima mjesta zgražanju.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37507" n="208">
					<seg xml:id="ParlaMint-HR_T6.S13.u37507.s0">Kolegice Antičević, nemojte ni HDZ ni jednu stranku vrijeđati na ovaj način. Budete li vrijeđali možete očekivati da ćete žnjeti ono, da ćete buru žnjeti. Znate šta je? Ne znate. … /Upadica se ne čuje./… Ako vrijeđate nekoga, uzvratit će vam se. … /Upadica se ne čuje./… Ova još više, nemojte. … /Svi govore u glas, ne razumije se./… Ja ne smijem dopustiti da se vrijeđa ovdje nijedna stranka, ni pozicija ni opozicija. … /Svi govore u glas, ne razumije se./… Dobit ćete kontru itekakvu onda, vidjet ćete. Gospodin zastupnik Arsen Bauk.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37508" n="209">
					<seg xml:id="ParlaMint-HR_T6.S13.u37508.s0">Zahvaljujem, gospodine potpredsjedniče. Kolegice Ingrid i ostale kolege koji su spominjali ovaj najnoviji porez, ovaj poznati krizni i uspoređivali ga sa haračom mislim da nisu u potpunosti u pravu. Naime, harač je bio osnovni porez odnosno glavarina u Osmanskom carstvu i naplaćivao od svake muške nemuslimanske glave kao vrsta otkupa od ropstva. Ovdje to nije slučaj. Ovdje ga plaćaju svi građani, bilo kroz PDV, bilo kroz ove 2 i 4% i nije vrsta otkupa od ropstva nego na neki način još produžuje dužničko ili bilo kakvo drugo ropstvo građanima koji imaju kredite i kojima će ovo umanjiti prihode. Harač je davao pravo na osobnu i imovinsku sigurnost, a ovdje umanjuju se prava na osobnu i imovinsku sigurnost jer se novci daju Vladi koja ih neracionalno troši. I na kraju, harač je bio nešto socijalniji jer se dijelio na tri stope, na …/Govornik se ne razumije./… i bio je nešto socijalniji i bogate je malo više obuhvaćao. Zbog toga je ovaj porez o kojem govorimo nešto gori od harača, a ono što je dobro za usporedbu sa haračom je samo to da je prije pjevanja harač u &quot;Smrti Smail-age Čengića&quot; slijedilo agovanje što smo gledali kao vrstu vladanja zadnjih šest godina, a nakon toga slijedi kob da će ovi vlastodršci završit kao Smail-aga, naravno sići s vlasti, ne mislim nikakav drugi kontekst. Zahvaljujem.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37509" n="210">
					<seg xml:id="ParlaMint-HR_T6.S13.u37509.s0">Kolega, harač je bio u vrijeme feudalnog doba, a ne robovlasničkog poretka. To treba vodit računa. I gospođa zastupnica Mirjana Ferić-Vac. Izvolite.</seg>
				</u>
				<u who="#Ferić-VacMirjana" ana="#regular" xml:id="ParlaMint-HR_T6.S13.u37510" n="211">
					<seg xml:id="ParlaMint-HR_T6.S13.u37510.s0">Gospodine potpredsjedniče, gospodine ministre sa suradnicima, kolegice i kolege. Suočeni sa ovim rebalansom proračuna u Hrvatskom saboru danas meni se pomalo čini da se krećemo u nekom začaranom krugu jer o tom rebalansu prije nego što je stigao na raspravu, izgleda da su svi već sve rekli, sada ovdje imamo kanonadu i poligon ispravaka netočnih navoda. Nadam se da će biti u ime vladajuće koalicije i pojedinačnih rasprava. Naravno, u prirodi stvari je da Vlada s partnerima brani svoje dokumente, ali podsjetimo se da smo s tom Vladom od siječnja 2008. godine imali promjena i to na čelu 2 ministarstva radi krupnih razloga, kriminala, nesigurnosti, korupcije. Podsjetimo se također da smo s tom istom Vladom nedavno popratili odlazak premijera, pa smo dobili novu-staru premijerku, pa neke nove podjele u Vladi i ministarstvima i evo, Alisa u zemlji čudesa ne dolazi kroz ormar, dolazi kroz proračun. Možemo mi kao predstavnici i predstavnici opozicije biti protiv ovakvog rebalansa proračuna, ali treba pitati i da li se itko pita u ovoj Vladi što građanke i građani misle o izrabljivačkim povećanjima poreza, što misle o tome da se Vlada ograđuje od dijela svoje odgovornosti prebacujući sve na recesijske pokazatelje nekud daleko od Hrvatske bez udjela svoga. Argument da je ova Vlada dobila mandat, da je dobila povjerenje građana, da, 2007. godine na parlamentarnim izborima, a o rezultatima lokalnih izbora moglo bi se malo drugačije razgovarati i pogledati što se uoči, za vrijeme i poslije njih dešavalo. Nedavno je također vladajuća većina u Saboru prihvatila program Vlade Republike Hrvatske za mandat 2009. do 2011. pa kako se proračun drastično smanjuje, pitam se kako će se ostvariti temeljni ciljevi iz ovog programa sa ovakvim rebalansom. Tako npr. jedan od tih temeljnih ciljeva govori o preduvjetima za ulazak u punopravno članstvo u Europsku uniju sa čitavim nizom popratnih objašnjenja. Ta stavka je u proračunu vrlo drastično smanjena, smanjeno je obrazovanje ljudi koji trebaju sudjelovati u ovim procesima, smanjena je čak i stavka koja se odnosi na međunarodni i sigurnosni položaj Republike Hrvatske preuzimanjem, ispunjavanjem obveza koje proizlaze iz potpore i članstva u NATO savezu. Nadalje, pitanje povećanja u proračunu, u rebalansu proračuna za poljoprivredu pitanje je koje se može zagledati u koalicijskom miru, u koalicijskim poticajima i održanju koalicije. Koliko je to realno i koliko dugo, nije pitanje da li smo za povećanje poljoprivredne proizvodnje, tu nema vjerojatno nikakvih dvojbi, ni pitanje je kako se ostvaruje takav program ako se na svim drugim stavkama štedi i uzimaju zapravo novci. Također bih rekla da je u temeljnim ciljevima jedan od ciljeva bio razvitak i dodatni poticaj hrvatskom turizmu. Tu se smanjuju sredstva, a poznato nam je da 40% deviznog prihoda Republike Hrvatske dolazi iz ove djelatnosti. Dakle, stvaranje između ostaloga i pretpostavki za ravnomjerni razvoj Republike Hrvatske nije ovim proračunom garantirano, nije ni zacrtano. Rekla bih također i sljedeće stvari, a tiču se nečega što je rekao gospodin kolega Pupovac. Rekao je nismo još našli zajednički jezik u koaliciji o nekim točkama. To je dodatno zabrinjavajuće moram reći, nas iz opozicije, mene iz opozicije jer očekujemo da koalicija ipak bude dogovorena u smislu u kojem donosi rebalans proračuna i zagovara ga u Saboru, a ne da to tek traje do petka, kako je i sam najavio. I na kraju, govoreći sa pozicija socijalne pravde želim izraziti neslaganje sa ovakvim rebalansom i ovakvim vođenjem države u kojoj sav teret pada na pleća onih koji zavise od svoga rada, koji će se još i s povećanim porezom, koji će s povećanim porezom još dodatno biti dovedeni na granicu izdržljivosti kao pojedinke i pojedinci, kao obitelj sa ili bez djece, ali u svakom slučaju svatko će zakidati ono vlastito okruženje i to na kvaliteti života, na onim preduvjetima na kojima se stvara zdravi život, zdrava obitelj i na kojem se stvaraju preduvjeti, na preduvjete koji garantiraju društvo znanja i razvoja. E za to, ova Vlada za ovakva ograničenja nije dobila mandat. za takvu vrstu dozvole ide se po ponovni mandat. Smisao proračuna je u svakom slučaju s jedne strane da jednakom mjerom potiče i razvija i to sve sfere življenja, ali on može biti isto tako u jednom smislu restriktivan, u drugom poticajan, no on to nije. Pred nama je bojim se jedno raslojavanje stanovništva. Porezi su isti, ali osnovice egzistencije vrlo različite i najveći dio tereta ovakvih poreza i ovakvog neujednačenog rebalansa snosit će oni koji imaju manje. To nije pretpostavka za razvoj društva kako očekujemo u vrlo brzoj budućnosti jer su to u krajnjoj liniji i mjere i temeljni ciljevi ove Vlade. Prema tome, za ovakav proračun se ne može dati glas. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37511" n="212">
					<seg xml:id="ParlaMint-HR_T6.S13.u37511.s0">Zahvaljujem. Imamo jednu repliku, uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37512" n="213">
					<seg xml:id="ParlaMint-HR_T6.S13.u37512.s0">Hvala gospodine potpredsjedniče. Kolegica Ferić-Vac, iskoristio sam vaše izlaganje jer ste rekli na početku nešto što je vrlo važno i da pokušamo usmjeriti preostalih 50 rasprava u pravom pravcu. Rekli ste vrtimo se u začaranom krugu. Potpuno se slažem. Gledajte, ako je ovo recesija, a recesiju vi ekonomisti definirate kao negativan gospodarski rast kroz dva uzastopna kvartala, onda bih volio čuti od ministra, od predsjednice Vlade koje su to gospodarske grane koje mi želimo kroz ove antirecesijske mjere pomoći, pretvoriti u pozitivan rast? Kakvo je stanje u elektroprivredi, strojogradnji, brodogradnji, poljoprivredi? Što činimo temeljem analiza koje smo poduzeli? Nažalost, ništa od toga mi čuli nismo. Ovo je isključivo rebalans sa ciljem krpanja budžeta. Nema nikakve veze po meni sa antirecesijskim mjerama koje bi trebali stvarno čuti od Vlade, podržati ili ne podržati. Prema tome, molim vas kolege, pokušajmo usmjeriti se na rješavanje problema kojeg imamo. Pokušajmo, evo zamoliti ponovo ministra i njegove suradnike da budu konkretniji, jasniji, decidirani da znamo u kojem pravcu ćemo raditi ako je ovo uistinu antirecesijski rebalans. Ako on nije, onda nam recite.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37513" n="214">
					<seg xml:id="ParlaMint-HR_T6.S13.u37513.s0">Zahvaljujem. Odgovor na repliku, uvažena zastupnica Mirjana Ferić-Vac. Izvolite.</seg>
				</u>
				<u who="#Ferić-VacMirjana" ana="#regular" xml:id="ParlaMint-HR_T6.S13.u37514" n="215">
					<seg xml:id="ParlaMint-HR_T6.S13.u37514.s0">Hvala lijepo. Moja namjera je bila potaći zaista kolege da se kane posla ispravaka netočnog navoda, nego stvarnog tumačenja rebalansa. Ja bih ovdje voljela čuti od ljudi koji više o ekonomiji znaju kako će to funkcionirati, kako će funkcionirati nakon 3 mjeseca kad dođete na ponovni rebalans proračuna i kuda ćemo mi dovesti građanke i građane sa takvim poigravanjem i njihovim povjerenjem i njihovom egzistencijom? Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37515" n="216">
					<seg xml:id="ParlaMint-HR_T6.S13.u37515.s0">Zahvaljujem. Nastavljamo s pojedinačnom raspravom. Na redu je uvažena zastupnica Brankica Crljenko. Izvolite.</seg>
				</u>
				<u who="#CrljenkoBrankica" ana="#regular" xml:id="ParlaMint-HR_T6.S13.u37516" n="217">
					<seg xml:id="ParlaMint-HR_T6.S13.u37516.s0">Zahvaljujem gospodine potpredsjedniče, gospodine ministre sa suradnicima, uvažene kolegice i kolege. Ovim rebalansom nisu pošteđene socijalno ugrožene skupine društva, kao što je to premijerka u svom uvodnom izlaganju iznijela. Ovim rebalansom udara se po onima koji zapravo nemaju ništa, nemaju zaposlenja, dakle to je udar na nezaposlene, smanjuje se naknada nezaposlenima i na taj način se planira uštediti 100 milijona kuna. Od 256 tisuća 269 nezaposlenih, njih oko 57 tisuća dobiva novčanu naknadu. Hrvatska je socijalna država i trebamo se skrbiti za sve one koji se ne mogu skrbiti sami za sebe, dakle i nezaposlenima koji su ne svojom krivnjom ostali bez posla. Imamo oko milijun i 100 tisuća umirovljenika, od kojih 75% živi ispod egzistencijalnog minimuma. Ni tu nema socijalne pravde. Plaću manju od 3 tisuće kuna prima oko 400 tisuća radnika, što im je također nedostatno za život, pa ni tu nema socijalne pravde. Prosječna neto plaća koja iznosi 5 tisuća 295 kuna pokriva samo 79%, 88 potrošačke košarice. Prosječna mirovina iznosi 2 tisuće 167 kuna, što je jedva 40% od prosječne plaće. Najavljenim povećanjem poreza PDV-a na 23% osmišljavaju se novi nameti koje bi opet morali platiti oni koji žive od svog rada, radnici, službenici, umirovljenici. Što nam slijedi dakle? Smanjenje plaća, smanjenje mirovina, otpuštanje radnika, rast nezaposlenosti, nelikvidnost, kašnjenje u isplati plaća i mirovina, pad standarda, rast cijena. Socijalna pravda trebala bi biti temelj svega. Hrvatska nije siromašna, nego bogatstvo nije dobro raspodijelila. Dakle treba nova raspodjela. Nedopustivo je da je mali sloj hrvatskih građana sve bogatiji, a sve veći sloj hrvatskih građana siromašniji. Što je s borbom protiv korupcije? Ja ću nabrojiti tri slučaja u kojima se vidi neodgovorno raspolaganje novcem poreznih obveznika. Hrvatske autoceste ugovorile su prije nekoliko dana sa Sklad gradnjom dodatnih 8 milijona i 100 tisuća kuna za bojanje tunela sv. Rok i Mala Kapela na autocesti Zagreb-Split, čime je ukupna vrijednost bojenja tih dvaju tunela dosegla čak 43 milijona 600 tisuća kuna plus PDV. Realna tržišna cijena takvog posla iznosi 30 kuna po četvornom metru. Cijena bojenja tih dvaju tunela je astronomskih 223 kune po kvadratu. Drugi slučaj odnosi se na Hrvatsku elektroprivredu. Zbog katastrofalnih poslovnih odluka svoje uprave, u ovoj je godini izgubila najmanje milijardu 400 milijona kuna. S obzirom da je ugovor s TLM-om potpisan na 4 godine, to je ukupan gubitak od 5 milijardi 600 milijona kuna. I treći primjer odnosi se opet na Hrvatske autoceste i Hrvatske autoceste su posao vrijedan milijon kuna dodijelili ponuđaču čija je ponuda bila triput skuplja od one najjeftinije i to s objašnjenjem da je ta ponuda jedina od tri bila cjelovita. Uz to ne smijemo zaboraviti ni sve one druge afere. Neću ih nabrajati jer popis je na žalost beskonačan. Ove tri posljednje vijesti tiču se zapravo uvjetno rečeno pametnog gospodarenja novcem hrvatskih poreznika. U ovih 5 proteklih dana bačeno je oko 5 milijardi kuna. Gdje su ti novci završili? Tko je za to odgovoran? I na kraju tko će to sve platiti? To će platiti naravno hrvatski građani. Oni koji pošteno i krvavo rade za svaku kunu koju im i ako poslodavac uopće isplati na kraju mjeseca. Sada ova Vlada besramno kaže da svaki građanin treba ponijeti teret krize. Dok građanima skidamo 3% plaće i mirovine, kriminal u HŽ-u i HEP-u cvjeta. HDZ-ova Vlada dugi niz godina obećaje, zadužuje zemlju, gradi kule od karata i mostove kraj zemljišta koje su njihovi podobnici pokupovali, zemlju pretvaraju u golf igrališta, u odlagališta opasnog otpada, a građani uspavani vlastitim problemima i mukom preživljavanja šute i sve to trpe. Napokon smo dobili odgovor na pitanje zbog čega je bivši premijer i državni vrh godinama slijepo inzistirao na gradnji Pelješkog mosta. Najmanje se tu radi o koristi za stanovnike hrvatskog juga. Iz toga će konkretnu korist izvući tek IGH, njegovi vlasnici, dioničari među kojima ima dosta ministara, a bez sumnje i politički patroni koji tu investiciju kamufliraju u projekt od nacionalnog interesa. Nije ovo na žalost ništa novo u povijesti vladavine HDZ-a. Privatni interes nebrojeno se puta pokrivao nacionalnim, ali svejedno. Ovaj slučaj razgolićuje svu besramnost ove vlasti i bliskih tvrtki, a najviše od svega potvrđuje slutnje dobrog dijela hrvatske javnosti koja je od samog početka sumnjala da se iza ovog projekta kriju neki drugi interesi. I to je ključno pitanje. Ne samo tko je umiješan u afere poput Brodosplita, Liburnije, nabave kamiona, KIM-a, a sada i Pelješkog mosta, nego i tko je za sve to odgovoran. Za jačanje mafije, propast poduzeća, namještanje natječaja, skrivanje počinitelja, zataškavanje slučajeva. Nitko se ne obazire na evidentni sukob interesa poput povezanosti ministara i IGH, ali se na jedvite jade pokušava od HEP-ova direktora učiniti primjer ostalim direktorima javnih poduzeća tako što će ga Vlada, zamislite, čak smijeniti. Ali tek naravno nakon objave skandaloznih informacija u medijima. I na kraju da zaključim, naprosto je nevjerojatno da u ovim kriznim trenucima ova Vlada nema hrabrosti uvesti porez na imovinu i kapitalnu dobit. Nema hrabrosti oporezivati bogate sponzore HDZ-a i koalicijskih partnera. Nema hrabrosti INA-u prisiliti da državi plati porezni dug od milijardu kuna itd. Ali zato ima itekako hrabrosti pozvati gađane da svi moraju dati svoj doprinos izlasku iz krize. Zahvaljujem.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37517" n="218">
					<seg xml:id="ParlaMint-HR_T6.S13.u37517.s0">Zahvaljujem. I imamo tri ispravka netočnog navoda. Prva je uvažena zastupnica Neda Klarić. Izvolite.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u37518" n="219">
					<seg xml:id="ParlaMint-HR_T6.S13.u37518.s0">Hvala lijepo gospodine potpredsjedniče. Evo ja ću zapravo ispraviti jedan meni najtraumatičniji krivi navod gospođe Crljenko koja kaže. Nisu pošteđene socijalno najugroženije skupine stanovništva. Upravo suprotno gospođo Crljenko. Ovim ne samo rebalansom nego i paketnom zakona upravo su najzaštićenije te skupine koje ostvaruju prava sa naslova zakona. O socijalnoj skrbi nositelji i ostvaritelji prava rodiljnih naknada kao i djeca koja koriste pravo na dječji doplatak. A gospođo Crljenko kada već koristite i kada govorite o gubicima unutar TLM-a onda moram izraziti svoje žaljenje što vi osobno niste upoznati time koliko je Vlada, a ja ću vam reći da sam milijardu i 200 milijuna kuna je omogućila život i rad za tisuću 400 ljudi koji rade unutar TLM-a u Šibeniku. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37519" n="220">
					<seg xml:id="ParlaMint-HR_T6.S13.u37519.s0">Ispravak netočnog navoda uvaženi zastupnik Željko Turk. Izvolite.</seg>
				</u>
				<u who="#TurkŽeljko" ana="#regular" xml:id="ParlaMint-HR_T6.S13.u37520" n="221">
					<seg xml:id="ParlaMint-HR_T6.S13.u37520.s0">Hvala gospodine predsjedavajući. Imao sam potrebe ispraviti netočan navod uvažene kolegice s obzirom da je tema bila vezana uz gospođu Klarić. Neću ovaj puta, ali ću reći nešto drugo, a ispravak je navoda. Vrlo često javna nabava, a o njoj ste rekli da je izabran netko tko je skuplji. Nažalost toj konstatciji kada reći to je moguće. Zakonski u okviru provođenja javne nabave je vrlo često u svom provođenju dovelo do toga da onaj koji je najjeftiniji nije i najpovoljniji. Da li je to dobro ili nije dobro. O tome bismo mogli raspravljati. Ali dobro je zbog informiranja javnosti znati da vrlo često smo u tim postupcima dolazim iz izvršne vlasti, i provodimo javne nabave u skladu sa zakonom i elektronski sve ono što je potrebno, se nalazimo pred gotovim činom. I ne možemo izabrati onog koji je najpovoljniji po cijeni, jer nemam kompletnu dokumentaciju. Ili htjeli mi to ili ne, takove ponuđače moramo izbaciti van iz ponude.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37521" n="222">
					<seg xml:id="ParlaMint-HR_T6.S13.u37521.s0">Zahvaljujem. I ispravak netočnog navoda, uvažena zastupnica Božica Šolić. Izvolite.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u37522" n="223">
					<seg xml:id="ParlaMint-HR_T6.S13.u37522.s0">Hvala lijepo gospodine potpredsjedniče. Evo zastupnica Crljenko rekli ste u svojoj raspravi, ja ne znam možda ste ju vi pisali prošli tjedan, poslije nego je gospođa predsjednica Vlade, gospođa Kosor dala prijedlog rebalansa. Pa ste mogli to imali ste vremena ispraviti. Ja ću još jedanput ponoviti da u ovom rebalansu upravo su se zaobišle one socijalne skupine što vi tvrdite da su neosjetljiva i da nismo socijalna Vlada. Ponovit ću. 900 tisuća umirovljenika i 600 tisuća zaposlenih je zaobiđeno ovim rebalansom. Znači neće se obračunati ni lipa ovog kriznog poreza koji je predložen. To je jedno. Drugo. Vi kažete ova besramna vlast. Zastupnice Crljenko ova besramna vlast je stvorila državu. Ako vi niste bili prisutni tada kada se to radilo. Ja ne znam, ali pitajte koji su bili.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37523" n="224">
					<seg xml:id="ParlaMint-HR_T6.S13.u37523.s0">Zahvaljujem.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u37524" n="225">
					<seg xml:id="ParlaMint-HR_T6.S13.u37524.s0">I ova država gradi mostove i izgrađuje državu. Za razliku od nekih koji su je rušili.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37525" n="226">
					<seg xml:id="ParlaMint-HR_T6.S13.u37525.s0">Zahvaljujem. Idemo dalje sa raspravom, bez dobacivanja. Uvaženi zastupnik Igor Dragovan. Izvolite.</seg>
				</u>
				<u who="#DragovanIgor" ana="#regular" xml:id="ParlaMint-HR_T6.S13.u37526" n="227">
					<seg xml:id="ParlaMint-HR_T6.S13.u37526.s0">Gospodine potpredsjedniče, državni tajniče, poštovane kolegice i kolege. Rasprava o tome što je bilo prije, kokoš ili jaje, sigurno neće pomoći građanima Hrvatske koji sve teže i teže žive. Njih uistinu ne interesira što je bilo '95., 2000., 2002. ili 2005. godine. Njih interesira u ovom trenutku kako je sada ili još bolje kako će biti sutra i postoji li izlaz iz ove teške gospodarske situacije. I vrijeme je kada ljudima treba pomoći, a ne se prepucavati. Vaša je zadaća da nudite rješenja, odnosno da nosite odgovornost da ljudima bude bolje u Hrvatskoj. A naša je zadaća da nudimo rješenja. I taj doprinos SDP daje kontinuirano proteklih mjeseci. Mi smo unazad godinu dana ukazivali na sve probleme, teškoće, opasnosti, teška vremena koja dolaze, tražili dogovornost i spremnost za reforme, štednju, predlagali smo rješenja kojim bi život naših sugrađana bio bolji, lakši, sigurniji, ali niste to uzimali za ozbiljno. I tada u tom trenutku je sve bilo idealno, a građani neka se snađu kako znaju i umiju. To je bilo unazad 6 do 8 mjeseci. Tada ste rekli da je sve idealno. Mi smo odgovorno i stalno nudili zakonska rješenja i to ovdje u Hrvatskom saboru, a ne na ulici. Izdvojit ću jedan zakon, a predlagali smo da se zakonom povećaju prava nezaposlenih, tj. da im se pomogne u preživljavanju krize. Nažalost s druge strane sabornice smo čuli smijeh, smijeh sudbinama otpuštenih radnika i njihovih obitelji. I sada je puno jasnije što je bio taj smijeh. Ovaj prijedlog zakona koji sada dolazi ide još gore na štetu radnika koji će ostati bez posla. To nije socijalno osjetljivo. To nije socijalno odgovorno. I odbaciti sve prijedloge, a riječ je od desetak zakona kojima bi se utjecalo i pomogao, olakšao život građana. Tim zakonima bi se rasteretile plaće, smanjili doprinosi, pomoglo ljudima da lakše žive. Sve je to odbačeno. Ali kada pogledamo kako je to sve funkcioniralo unatrag 6 godina, onda brojke govore vrlo jasno. Proračun iz 2004. 85 milijardi, sada preko 120. trošilo se nemilice. U pet godina preko 625 milijardi kuna. Za taj novac obećavalo se svašta. Nije se učinilo ništa. I sada koja su rješenja. Porez za najveći broj građanki i građana Hrvatske, a isto tako povećanje PDV-a. Podsjetit ću. Svojevremeno je bivši premijer pred jedne izbore jasno poručio smanjit ćemo PDV sa 22 na 20%. Umjesto štednje i štednje politika i dalje troši, troši, samo troši, samo što će sada narod sve platiti. Da bi se ozbiljno, odgovorno i vjerodostojno pristupilo racionalizaciji, štednji prije svega treba krenuti od sebe. Zato treba građane podsjetiti da Vlada Jadranke Kosor u kojoj sada 16 ministarstava, ima više od 70 državnih tajnika što je tri i pol puta više nego što je to bilo za vrijeme koalicijske Vlade koja je brojala 19 ministarstava. Treba podsjetiti da premda je smanjen broj ministarstava u ministarstvima još uvijek ima 125 pomoćnika ministra odnosno ravnatelja uprava koliko je bilo i prije. Treba podsjetiti građane Hrvatske da u 45 državnih tijela poput ministarstava, državnih ureda, državnih zavoda, drugih ustanova Hrvatska ima čak 154 državne agencije uz institute fondova još određenih ustanova a Vlada si je uz sve to osnovala čak 60 savjetodavnih povjerenstava, komisija, vijeća i odbora. Sve to košta, svako od tih tijela ima ljude koji u njima rade, predsjednika, ravnatelja, stručnu službu, troškove, naknade a rezultati mnogih od njih nisu baš poznati hrvatskim građanima. Javnost za neke ne zna ni da postoje a svejedno ih plaća, a bogme će ih platiti i ovim rebalansom proračuna. Isto tako je pitanje da li krenuti od javnih poduzeća. Danas su se već spominjale određene stvari i treba ih ponoviti, treba ih ponoviti zbog hrvatske javnosti da je neodrživa situacija da u jednom javnom poduzeću nastane gubitak od milijardu i 400 milijuna kuna, da nakon toga se govori da uprava odlazi i da sve ostane na tome. Da se kupuje struja za 80 eura a da se prodaje za 20 eura a da to plaćaju građani Hrvatske. Isto tako, neodrživa je situacija da u jednom javnom poduzeću direktori koje je postavila Vlada, odnosno ljudi koje je Vlada imenovala uredno se zaigraju, maznu 3 do 4 milijuna eura na neke račune of shore kompanije i ne znam gdje sve ne i nikome ništa. Ozbiljan zahvat i odgovoran zahvat u proračun bi bio bar 2 milijarde a ne 200 milijuna. I što smo danas čuli kao poruku predsjednice Vlade. Proračun 2010. je garancija budućnosti Hrvatske. Građani pitaju kako kad ovaj rebalans nije garancija sadašnjosti i da li će izdržati do kraja godine. Ponovit ću još jedanput da sigurno nije vjerodostojno svojevremeno tri dana prije izbora govoriti da će se smanjiti PDV sa 22 na 20% a sada taj koji je govorio se uredno odmara na luksuznoj jahti kao što nije vjerodostojno reći da će ovaj porez kao što je to danas rekla predsjednica Vlade trajati do 2010. godine kada je prije dvije godine u izborima poruka tih istih ljudi bila &quot;Nema novih poreza&quot;, cijela Hrvatska je to gledala &quot;Nema novih poreza&quot;. To ste gospodo govorili prije dvije godine. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37527" n="228">
					<seg xml:id="ParlaMint-HR_T6.S13.u37527.s0">Zahvaljujem. Imamo nekoliko ispravaka netočnih navoda. Prvo je uvažena zastupnica Karmela Caparin. Izvolite.</seg>
				</u>
				<u who="#CaparinKarmela" ana="#regular" xml:id="ParlaMint-HR_T6.S13.u37528" n="229">
					<seg xml:id="ParlaMint-HR_T6.S13.u37528.s0">Pa niz netočnih navoda, ali evo počet ću redom. Kaže da ljude ne interesira što je bilo 91., 2000., 2002. itd. Gospodine ljude to jako u Hrvatskoj interesira, ne samo do 91. nego i ono prije jer ova je država jako teško stvorena. Drugo, netočno je da smo se mi s ove strane smijali dok ste vi govorili o sudbini otpuštenih radnika i njihovih obitelji. Čista politička demagogija. Govorite dalje o nesocijalnoj osjetljivosti ove Vlade. Neću vam govoriti da zaista socijalno ugrožene skupine ovim rebalansom nisu obuhvaćene, da nije obuhvaćeno 900 tisuća umirovljenika, 600 tisuća uposlenih a ovo što mi mašete s tim papirom to je bilo prije dvije godina. I ja sam vama mogla mahati prije dvije godine a danas vam mašemo da je situacija zaista krizna ne samo u Hrvatskoj nego u cijelom svijetu i moraju se donijeti ove odluke. A vi ako ste demagog izvolite doći kod potpredsjednice Vlade pa donesite svoje prijedloge. .../Upadica se ne čuje./...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37529" n="230">
					<seg xml:id="ParlaMint-HR_T6.S13.u37529.s0">Zahvaljujem. Molim vas bez dobacivanja. Drugi ispravak netočnog navoda uvažena zastupnica Željana Kalaš. Izvolite.</seg>
				</u>
				<u who="#PodrugŽeljana" ana="#regular" xml:id="ParlaMint-HR_T6.S13.u37530" n="231">
					<seg xml:id="ParlaMint-HR_T6.S13.u37530.s0">Hvala vam gospodine predsjedavajući. Evo ja ću ispraviti netočan navod gospodina Dragovana koji je rekao da je naša zajednička odgovornost osigurati dobar život građana i pritom potkrijepio svoju tvrdnju, kaže SDP kontinuirano daje rješenja, nudio je SDP prijedloge. Nije točno. Ovakvim izlaganjem kao što je bilo vaše i nekoliko današnjih izlaganja iz vaših klupa samo stvara kaos i pritom ne daje nikakve prijedloge, niste ih ni dali vi gospodine Dragovan. U vašem izlaganju činite stvari crnijima nego što one zapravo jesu i pritom ne snosite odgovornost za izgovorene riječi. Dva prijedloga je danas SDP iznio. Vaš predsjednik traži fotelju za sebe i zato traži nove izbore. A drugi prijedlog, evo citirat ću vam iz novina &quot;Vaš Linić traži MMF odnosno zalaže se za 70 tisuća otkaza u državnoj upravi, 30 tisuća otkaza u javnim poduzećima kao i za aranžman s MMF-om dok istodobno Vlada nastoji zadržati što više radnih mjesta i svojim mjerama izbjeći dolazak MMF-a.&quot; Toliko gospodine Dragovan i o vašoj socijalnoj osjetljivosti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37531" n="232">
					<seg xml:id="ParlaMint-HR_T6.S13.u37531.s0">Ispravak netočnog navoda uvaženi zastupnik Stjepan Milinković. Izvolite.</seg>
				</u>
				<u who="#MilinkovićStjepan" ana="#regular" xml:id="ParlaMint-HR_T6.S13.u37532" n="233">
					<seg xml:id="ParlaMint-HR_T6.S13.u37532.s0">Kolega Dragovan, kolegica Caparin vas je već ispravila glede ovog vašeg navoda da smo se mi smijali nad sudbinama otpuštenih radnika. Ne to da je netočno ja bih i neki drugi izraz mogao upotrijebiti što je naš časni predsjednik rekao. Uistinu to bi bilo bolesno nad sudbinama radnika otpuštenih i njihovih obitelji smijati se. Svako radno mjesto je bogatstvo i kapital i ova Vlada je uistinu uložila izniman trud i preko poduzetničkih zona, da spomenem 300 poduzetničkih zona i da je stopa nezaposlenosti maksimalno pala. I ovaj rebalans pokazuje socijalnu osjetljivost u tom dijelu i ne vidim uistinu kako na takav način možete razmišljati. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37533" n="234">
					<seg xml:id="ParlaMint-HR_T6.S13.u37533.s0">I imamo jednu repliku uvažena zastupnica Biljana Borzan. Izvolite.</seg>
				</u>
				<u who="#BorzanBiljana" ana="#regular" xml:id="ParlaMint-HR_T6.S13.u37534" n="235">
					<seg xml:id="ParlaMint-HR_T6.S13.u37534.s0">Hvala gospodine potpredsjedniče. Kolega Dragovan, govorili ste o rebalansu i o zakonima koji nas čekaju ovih dana da pokazuje da ova Vlada nije socijalno osjetljiva s čime se potpuno slažem, ali htjela sam naglasiti taj dio rasprave budući s one strane Sabornice cijeli dan slušamo o tome kako će biti zaštićeno nekoliko stotina radnika koji imaju plaću ispod 3 tisuće kuna a oni bogataši koji imaju od 3 tisuće i 1 kunu pa nadalje će tek morati snositi teret ove krize. No to smatram izuzetno važnim da se naglasi da to naprosto nije istina jer PDV će plaćati svi, i oni koji imaju manju plaću. Dakle, neće netko tko ima 2900 kuna plaću doći u trgovinu, priložiti izvod iz banke i reći znate ja sam zaštićen od hrvatske Vlade jer imam plaću manju od 3 tisuće kuna. To je ono što se pokušava cijeli dan sa one strane sabornice poslati poruka da su oni koji imaju plaću do 3 tisuće kuna maksimalno zaštićeni i time ova Vlada dokazuje svoju socijalnu osjetljivost.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37535" n="236">
					<seg xml:id="ParlaMint-HR_T6.S13.u37535.s0">Odgovor na repliku, uvaženi zastupnik Igor Dragovan. Izvolite.</seg>
				</u>
				<u who="#DragovanIgor" ana="#regular" xml:id="ParlaMint-HR_T6.S13.u37536" n="237">
					<seg xml:id="ParlaMint-HR_T6.S13.u37536.s0">Poštovana kolegice, činjenica je isto tako da povećanje PDV-a utječe i na one koji nisu ušli u ovaj sustav, odnosno na ovaj porez zato što će biti veće cijene i to je sigurno da će biti veće cijene, isto tako kao što će na umirovljenike koji imaju mirovinu manju od 3 tisuće kuna isto tako sve ovo skupa utjecati zato što se te mirovine neće usklađivati sa zakonom. Između ostalog vam je zbog toga i koalicijski partner izašao iz Vlade. Prema tome, isto tako dobronamjerni prijedlozi koje mi ovdje u SDP-u dajemo u Hrvatskom saboru u interesu građana Hrvatske ne žele se čuti jednostavno, a dali smo ih, nije istina da ih nismo davali. Ima jako puno zakonskih prijedloga, možete vi, u zadnjih godinu dana. Pa to i državni tajnik i ministar i gospoda u Vladi znaju puno bolje od vas, zastupnici.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37537" n="238">
					<seg xml:id="ParlaMint-HR_T6.S13.u37537.s0">Zahvaljujem. Idemo dalje s pojedinačnom raspravom. Na redu je uvaženi zastupnik Davor Huška, izvolite.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u37538" n="239">
					<seg xml:id="ParlaMint-HR_T6.S13.u37538.s0">Hvala, gospodine potpredsjedniče. Gospodo državni tajnici, kolegice i kolege. Evo da krenem od ovog završnog izlaganja kolege Dragovana o predloženim zakonima od strane SDP-a vezano i za rebalans i za određene aktivnosti Vlade Republike Hrvatske, Ministarstva financija. Svima je poznato i moramo to izgleda još jednom ponovit, da su ti zakonski prijedlozi trebali izazvati dodatnu proračunsku rupu u državnom proračunu od gotovo 15 milijardi kuna. Gdje bi se danas nalazio proračun Republike Hrvatske da su kojim slučajem ti zakonski prijedlozi prihvaćeni. Ovim danas predloženim izmjenama i dopunama Državnog proračuna za 2009. godinu novi proračunski plan prihoda temelji se na dosadašnjem ostvarenju prihoda. U ovoj godini toj procjeni ostvarenja dodatnih prihoda o kojima je također bilo govora, to je znači uvođenje posebnog poreza na plaće, mirovine i druge primitke, uvođenje naknade za pružanje usluga pokretnih elektroničkih komunikacija, povećanje stope poreza na dodanu vrijednost, izjednačavanje kriterija oporezivanja plovila, zrakoplovima s onim osobnim automobilima i motociklima. Ukupni prihodi prema novom planu za 2009. godinu iznose 111 milijardi 200 milijuna kuna što predstavlja povećanje od 1 milijarde i 400 milijuna kuna u odnosu na prvobitni plan. Isto tako ukupni rashodi iznose, smanjuju se za 260 i pol milijuna kuna i iznose 120 milijardi i 500 milijuna kuna. Predložene izmjene i dopune Državnog proračuna za 2009. godinu predstavljaju nastavak provedbe, kako smo čuli, antirecesijskih mjera te održavanje likvidnosti i dinamike plaćanja sa naslova državnog proračuna. Prilikom pripreme ovog trećeg rebalansa trebalo je voditi brigu o nekoliko bitnih ograničenja. Na prvom mjestu to je činjenica da je više od 80% proračuna države unaprijed zadano kroz plaće, mirovine i druge obveze. Nije to tajna, nije to iznenađenje, ali to treba uzeti jednostavno kao činjenicu i kao jedno bitno ograničenje kod izrade i ovog rebalansa. Isto tako da je za nama prošlo više od pola godine, znači porezni prihodi i svi ostali prihodi koji se slijevaju u proračun su u ovom dijelu godine trošeni. Nije preostalo puno na što se može utjecati do kraja godine, tako da se u konačnici slažem i s onim što je govorio ministar Šuker, pa i predsjednica Vlade. U biti ovaj rebalans i ovaj proračun je jedan dobar temelj za pripremu proračuna za 2010. godinu. Ne slažem se s onima koji zazivaju dolazak MMF-a, isto s onima koji zagovaraju devalvaciju kune i smatram da Vlada gospodari situacijom, već ovakvim potezima uspješno prebroditi ovo poslije Domovinskog rata najteže razdoblje u 20-godišnjoj povijesti naše države. Treba također ovdje reći da Vlada ovim rebalansom ne dira socijalno ugrožene, najosjetljivije kategorije stanovništva i treba to ponoviti ako treba tisuću, tisuću puta. Ne smanjuju se sredstva za socijalne naknade, rodiljne naknade se ne diraju, dječji doplatak se ne dira. Znači, sve ove teze o ugroženosti i još većoj ugroženosti socijalnih kategorija i posebno zaštićenih kategorija naših i mladih i starijih stanovnika u Hrvatskoj nisu upitne. Uvođenjem ovog dodatnog poreza ne dira se u primanja 891 tisuće umirovljenika. 891 tisuća umirovljenika neće doživjeti dodatni porez na svojim mirovinama. Isto tako, plaće više od 600 tisuća zaposlenih koji imaju primanja manja od 3 tisuće kuna nisu dotaknute, nisu dirane ovim novim poreznim izmjenama. Povećanje PDV-a za 1% solidarno se prebacuje u biti na sve stanovništvo, ali treba reći da su evo u tijeku i koliko je vidljivo na portalima, dosta uspješno to predsjednica Vlade i odrađuje, pregovori sa javnim poduzećima, ustanovama, u narednim danima i sa trgovcima hranom i osnovnim životnim potrepštinama gdje se dogovara da ovo povećanje PDV-a od 1% ne utječe na novo povećanje cijena. I prema onom što je vidljivo na portalima, predsjednica Vlade dosta dobro u tim pregovorima napreduje. Istovremeno iz ovih povećanih prihoda povećavaju se potpore gospodarstvu, znači na prvom mjestu za očuvanje radnih mjesta kroz financiranje dijela troškova skraćenog radnog tjedna po određenim kriterijima za što je planirano 200 milijuna kuna, kao i potpore poljoprivrednim proizvođačima koji se povećavaju za više od 300 milijuna kuna. Upravo ono što je dogovarano u proteklim danima, tjednima sa poljoprivrednim proizvođačima vidljivo je iz ovog rebalansa da dolazi do povećanja potpora. S druge strane, smanjuju se dužnosničke plaće, mi to najbolje ovdje osjetimo i red je da se krene upravo od tih plaća. Do sad je to gotovo 20% i vjerujem da će uz smanjenja koja su vidljiva u proračunu i materijalnih troškova, troškova reprezentacije, svih ostalih troškova gdje je to bilo moguće, da će to biti dobra priprema za proračun za 2010. godinu. I na kraju nešto o nelikvidnosti državnog proračuna. Dosta se govori o kašnjenju plaćanja iz državnog proračuna. Koliko znam i tu je napravljen određeni zahvat i tu se stvara određena dinamika plaćanja, ali treba razmišljat i o plaćanjima obaveza u državni proračun, posebnu pažnju obratiti da li je uzrok nelikvidnost poduzeća ili samo neuredno plaćanje od strane poduzetnika, obrtnika koji kasne sa punjenjem državnog proračuna i po pitanju različitih poreznih obaveza, po pitanju različitih doprinosa i to dovodi do određenih poteškoća u državnom proračunu i naravno izvršavanju obaveza iz državnog proračuna prema korisnicima i prema izvođačima različitih radova i dobavljačima različitih materijalnih dobara i usluga. Na kraju još jednom dajem potporu osobno ovom rebalansu, ako bude trebalo jasno da će nam bit predloženo u jesen još izmjena proračuna i smatram da je to stvarno jedan dobar temelj u pripremi proračuna za 2010. godinu. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37539" n="240">
					<seg xml:id="ParlaMint-HR_T6.S13.u37539.s0">Zahvaljujem. A sada imamo 5 replika. Prvo je uvaženi zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37540" n="241">
					<seg xml:id="ParlaMint-HR_T6.S13.u37540.s0">Hvala lijepo. Kolega Huška je u svojoj raspravi rekao ono što se pa i cijelu ovu godinu ispred HDZ-a povlači kao teza, a to je da svi prijedlozi koje je SDP dao su neprovedivi zbog toga što nešto koštaju. Kolega Huška, problem cjelokupne ove Vlade je taj što pristupa poslu planiranja proračuna je isključivo računovodstveno, prihod, rashod, gdje mogu uzeti, gdje mogu smanjiti. Nažalost, smanjiti ne mogu dovoljno, a uzeti mogu samo građanima i to je cijela makroekonomska politika ove Vlade. Ono što mi predlažemo, preraspodjele, način na koji bi se omogućio gospodarski rast i način na koji bi se proračun bolje punio, to niste prihvatili jer ste jednostavno zbrojili što bi to koštalo, a ono što bi donijelo, to niste zbrajali. I druga stvar što sam htio reći o vašoj raspravi apsolutno je nemoguće pogotovo neefikasnim javnim poduzećima naći uštede od ovog 1% PDV-a da ne dižu cijenu zbog toga što i ovako se teško nose sa poslovanjem. Jedan HEP na svojih 11 milijardi kuna prihoda bi po vama morao naći 110 milijuna kuna ušteda unutar tvrtke da ne bi dignuo cijene. To neće biti moguće jer je samo ove godine bio u minusu 13 milijuna, da ne govorimo o drugim tvrtkama koje više-manje isto tako ne mogu i vrlo rijetko imaju 1% prostora, govorim o državnim tvrtkama da naprave uštede. Privatne možda da, telekomi možda da koji imaju prostor i imaju velike marže i banke itd. Ali javne tvrtke, ja ne vjerujem da će to biti moguće.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37541" n="242">
					<seg xml:id="ParlaMint-HR_T6.S13.u37541.s0">Zahvaljujem. Odgovor na repliku, uvaženi zastupnik Davor Huška. Izvolite.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u37542" n="243">
					<seg xml:id="ParlaMint-HR_T6.S13.u37542.s0">Zahvaljujem. Kolega Maras, prijedlozi SDP-a su skupi, to je definitivno. 15 milijardi kuna danas naći da se doslovce investira preko proračuna državnog u određene gospodarske aktivnosti, zasigurno da i zasigurno da bi to dugoročno donijelo određena rješenja, a gdje pronaći tih 15 milijardi? Gdje ih pronaći? Kao drugo, smanjenje, odnosno zadržavanje iste razine cijena. Ja osobno vjerujem, evo dosta se govori o tome i o različitim troškovima u javnim poduzećima, pa i popriličnim primanjima menadžera u tim poduzećima i vjerujem da određenim uštedama upravo na tim područjima i materijalnih troškova i korištenja službenih vozila i njihovih plaća da se može uštedjeti ovaj 1% i da se ne prebaci taj konačni trošak povećanja PDV-a na naše građane, odnosno na nas sve zajedno, a koliko, kažem informacije dolaze, premijerka je dosta uspješna u tim pregovorima. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37543" n="244">
					<seg xml:id="ParlaMint-HR_T6.S13.u37543.s0">Zahvaljujem. Druga replika, uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u37544" n="245">
					<seg xml:id="ParlaMint-HR_T6.S13.u37544.s0">Zahvaljujem gospodine potpredsjedniče. Pa kolega, ja ću se isto očitovati na onaj dio vašeg izlaganja gdje se ustvari i vi pa i ostali vaši kolege pravdate da niste, da su naši prijedlozi s kojima smo išli zadnjih godinu dana u ovom Hrvatskom saboru i usuđujem se reći da nije bilo tih prijedloga u ovom Saboru se o krizi i o tome što nam može donijeti uopće ne bi govorilo. I kamo sreće da ste nas slušali prije godinu dana. Dakle, rekli ste da bi usvajanje našeg prijedloga dovelo do proračunske rupe od 15 milijardi, zanemarujući pritom da je SDP davao i prijedloge gdje smo točno ukazali gdje možemo dobiti prihode i kome treba uzeti. A što se sad danas desilo? Pa kolega, ne činjenjem ove Vlade, gotovo ništa osim ona nekakva 2 nazovi rebalansa proračuna, doveli ste do rupe od 14 milijardi kuna. I što sada radite? Umjesto dakle da uzmete novce onima koji ih imaju, vi uzimate, vi ćete uzeti novce onima koji ionako imaju najmanje, a to su ove kategorije građana. I govorite o tome da 900 tisuća umirovljenika neće biti ovime pogođeno. Kako neće biti pogođeno? Onima do 3 000 kuna neće se uzimati porez, ali ne ide niti usklađivanje mirovina, to ste zaboravili. Uostalom, pročitajte obrazloženja svih ovih prijedloga zakona. Dalje što ste napravili, kažete pomažete gospodarstvu, idete na očuvanje radnih mjesta. Pa jeste pročitali od kud uzimate novce za to? Uzimate iz naknada nezaposlenima jer njih stavljate u odnos prema minimalcu pa štedite nekakvih 30 ili 40 milijuna kuna i točno piše usmjerujete prema gospodarstvu. Dakle, onima koji imaju najmanje još treba uzeti i uzimate iz sredstava iz Akcijskog plana zapošljavanja. Današnja predsjednica Vlade se prije jedno 2 ili 3 mjeseca naveliko hvalila koliko novce ste predvidjeli za otvaranje novih radnih mjesta, a niti kune niste iskoristili. I sad kažete da idete pomagati gospodarstvu, kolega.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37545" n="246">
					<seg xml:id="ParlaMint-HR_T6.S13.u37545.s0">Zahvaljujem. Vrijeme. Hvala lijepa. Odgovor na repliku, uvaženi zastupnik Huška. Izvolite.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u37546" n="247">
					<seg xml:id="ParlaMint-HR_T6.S13.u37546.s0">Hvala gospodine potpredsjedniče. Pa cjelovit odgovor bi trajao dosta dugo kolegici Sobol. Evo, možda samo ovo zadnje, smanjene u rebalansu naknade nezaposlenima, odnosno Akcijski plan za zapošljavanje smanjeni iznosi. U tijeku je cijeli niz aktivnosti i preko zavoda za zapošljavanje i preko Ministarstva gospodarstva i na terenu dolazi do određenog zapošljavanja pojedinih kategorija, evo sad je u tijeku ovaj program koji ide preko jedinica lokalne samouprave jer se zapošljavaju osobe koje su duže od 6 mjeseci, godinu dana i dvije godine na zavodu za zapošljavanje i to stvarno uspješno funkcionira i daje rezultate. Znači da su sredstva koja su planirana viša nego potrebna i preusmjeravaju se ponovno za očuvanje radnih mjesta. Ne možete reći da sve kategorije snose teret ovog poreza. Do 3 000 kuna umirovljenici ne plaćaju porez. Radnici do 3 000 kuna primanja ne plaćaju porez. Pa barem je to jasno iz ovih materijala. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37547" n="248">
					<seg xml:id="ParlaMint-HR_T6.S13.u37547.s0">Zahvaljujem. I sada je na redu uvaženi zastupnik Zvonimir Mršić.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37548" n="249">
					<seg xml:id="ParlaMint-HR_T6.S13.u37548.s0">Pa kolega Huška, evo mene doista fascinira kako se vi hvalite sa činjenicom da 600 tisuća zaposlenih neće plaćati porez i 900 tisuća umirovljenika. To nije za hvaliti, to je za plakati. Zamislite da gotovo više od 40% zaposlenih u Hrvatskoj nema niti 3 000 kuna plaću, a da više od 900 tisuća umirovljenika nema 3 000 kuna mirovine i nije točno da neće oni snositi teret ove krize jer Ministarstvo financija vam je reklo da će upravo na umirovljenicima, na usklađivanju ove godine ušparati 750 milijuna kuna. To je više nego što ovi koji će plaćati 4% će platiti tih 4% poreza. Dakle 500 milijona će biti na porezu, a 750 milijona ćete oteti umirovljenicima na njihovom usklađivanju ove godine, a 550 milijona ćete oteti umirovljenicima slijedeće godine. Ti umirovljenici će to jako teško osjetiti. Jako teško će osjetiti i zaposleni u poduzećima koji imaju manje od 3 tisuće kuna plaću, koji će gotovo cijelu plaću morati izdvojiti da bi kupili svojoj djeci knjige. To isto vi ne računate. I ne računate da će usprkos svega ići jako veliko povećanje plaća. A da ste dobro upravljali državnom imovinom i da niste stvorili gubitak u HEP-u od milijardu i 150 milijona kuna ne biste morali uvoditi harač. Mogli bi i uskladiti mirovine i ne biste niti te, niti male, niti velike mirovine morali oporezivati, nego biste imali dovoljno novaca da to prebacite u državni proračun i ne biste morali niti povećavati umirovljenicima struju 40% što ste učinili.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37549" n="250">
					<seg xml:id="ParlaMint-HR_T6.S13.u37549.s0">Zahvaljujem. Odgovor na repliku, uvaženi zastupnik Davor Huška. Izvolite.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u37550" n="251">
					<seg xml:id="ParlaMint-HR_T6.S13.u37550.s0">Hvala gospodine potpredsjedniče. Moramo se vratiti u prošlost, pošto vi posežete u prošlost, pa onda treba otići malo dalje. Da nismo vratili izgubljene sporove za plaće koje je SDP-ova vlast napravila, danas ne bi bilo ovakvih problema u proračunu. Da nismo vratili mirovine umirovljenicima, što vi niste uspjeli za svog mandata, danas ne bi bilo ovakvih problema u proračunu. Znači ako se vraćamo u prošlost, onda se vratimo i tih 6 godina nazad od tog slavnog razdoblja vladavine SDP-a. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37551" n="252">
					<seg xml:id="ParlaMint-HR_T6.S13.u37551.s0">Zahvaljujem. Replika, uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37552" n="253">
					<seg xml:id="ParlaMint-HR_T6.S13.u37552.s0">Hvala gospodine potpredsjedniče. Kolega Huška, ja se slažem sa dijelom vašeg izlaganja, ali ni vi niste kao ni mnogi prije vas dovoljno istakli razliku između antirecesijskih mjera i privremenih palijativnih mjera koje ih prate. I to je velika greška ove rasprave. Zavoj sa krivim nagibom je recesija. Posljedica recesije, izlijetanje automobila, ozljede ljudi. Šta možemo učiniti? Dvije stvari. Kupiti više vozila hitne pomoći da ih brže krpaju i voze u bolnicu, ili popraviti nagib zavoja. Mi na žalost se bavimo vozilima hitne pomoći.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37553" n="254">
					<seg xml:id="ParlaMint-HR_T6.S13.u37553.s0">Zahvaljujem. Odgovor na repliku, uvaženi zastupnik Davor Huška. Izvolite.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u37554" n="255">
					<seg xml:id="ParlaMint-HR_T6.S13.u37554.s0">Zahvaljujem potpredsjedniče. Slažem se isto kao što se vi slažete u jednom djelu samnom i ja s vama. Mi u ovom trenutku popravljamo vozila hitne pomoći, ali i obnavljamo i vozni park. Obnavljamo vozni park, stvaramo dio temelja, dio voznog parka koji će …/Govornik se ne razumije./… u proračunu 2010. godine. Jednostavnije je ako ove mjere kratkoročne i moraju biti kratkoročne. Jasno da ovaj porez treba ljudima vratiti nazad. Ove mjere su predviđene do 31.12.2010. godine. Daj Bože da ih možemo i ranije povući i da se živi normalnije, ali Vlada ima cijeli niz antirecesijskih mjera koje provodi kroz ministarstva resorna, kroz Ministarstvo gospodarstva, kroz programe Ministarstva poljoprivrede, kroz programe Ministarstva regionalnog razvoja, na ratom stradalim područjima, područjima posebne državne skrbi. To su dugoročne mjere koje moraju i koje donose rezultate dugoročno. Zamislite da nije preko Ministarstva gospodarstva milijarde kuna spušteno u zone, u male srednje poduzetnike, gdje bi danas bilo gospodarstva mali i srednji poduzetnici. To su dugoročne mjere. A s ovim vozilima hitne pomoći koje kupujemo zasigurno da ćemo puno jednostavni pripremiti proračun za 2010. godinu. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37555" n="256">
					<seg xml:id="ParlaMint-HR_T6.S13.u37555.s0">Zahvaljujem. I uvaženi zastupnik Goran Marić, replika. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37556" n="257">
					<seg xml:id="ParlaMint-HR_T6.S13.u37556.s0">Hvala lijepa. Kolega Huška, kazali ste kako udruga poslodavaca vrlo često ističe problem nelikvidnosti u hrvatskom gospodarstvu. Pa to me ponukalo kazati da udruga poslodavaca nastupa licemjerno. Javno promiče brigu za neplaćanje nelikvidnošću, a u praksi promiče isto tako neplaćanje. Ne svi, ali neki dominantni koji uredno i naplate od državne tvrtke posao koji su radili u milijunskim vrijednostima ne plate račune svojih kooperantima koji su izvodili za njih radove, a i angažirali svoja vlastita sredstva. Velike tvrtke isto tako ta sredstva koja su naplatila, a ne plaćaju dobavljačima angažiraju ta obrtna sredstva za kupnju dionica, za kupnju drugih društava, za kratkoročne pozajmice, za investicije, za razvoj, a ne koriste u ono što je temeljni smisao podmirenja svojih obveza. Ali isto tako valja i naglasiti da udruga poslodavaca, da svi poslodavci u udruzi ne misle tako. Većina poslodavaca misli da treba podmirivati svoje obveze i da u udruzi poslodavaca dominira utjecaj tek nekoliko velikih tvrtki. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37557" n="258">
					<seg xml:id="ParlaMint-HR_T6.S13.u37557.s0">Odgovor na repliku, uvaženi zastupnik Davor Huška. Izvolite.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u37558" n="259">
					<seg xml:id="ParlaMint-HR_T6.S13.u37558.s0">Zahvaljujem potpredsjedniče. Pa mi koji se bavimo našim proračunima u manjim gradovima i općinama, normalno da nam je najveća briga osigurati prihode u tom proračunu, isto kao našim ovdje i državnim tajnicima i stručnim službama u Ministarstvu financija. Nije to uvijek jednostavno. Prihodi postoje, zaduženja postoje, obaveze postoje i za poreze i doprinose prema Ministarstvu financija, no dio poslodavaca, dio gospodarstvenicima pod navodnicima neuredno podmiruju svoje obaveze. I tu dolazi do jednog jaza, kako u malim lokalnim proračunima, tako i u proračunu Ministarstva financija. Dapače, da ti poslodavci ulažu u nove tehnologije, u razvoj, to bi bila manja šteta. Ulaže se u neke druge stvari. Ulaže se u skupa vozila, ulaže se u jahte, ulaže se u nekretnine, radnicima se neuredno isplaćuju njihove plaće, kooperanti na terenu trpe, mali propadaju, ali evo hvala Bogu poreznoj upravi i Ministarstvu financija takvih poslodavaca u Hrvatskoj je sve manje. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37559" n="260">
					<seg xml:id="ParlaMint-HR_T6.S13.u37559.s0">Zahvaljujem. Nastavljamo s raspravom pojedinačno. Uvaženi zastupnik Željko Turk. Izvolite.</seg>
				</u>
				<u who="#TurkŽeljko" ana="#regular" xml:id="ParlaMint-HR_T6.S13.u37560" n="261">
					<seg xml:id="ParlaMint-HR_T6.S13.u37560.s0">Hvala gospodine predsjedavajući. Jasna je i već sam nekoliko puta za ovom govornicom konstatirao, a svi to znamo da je makroekonomski okvir, kako okvir od donošenja proračuna, pa onda već dosadašnjih rebalansa uključivo i ovaj zadnji …/Govornik se ne razumije./… kako od svjetskih, europskih, ali onda i hrvatskih događanja u prirodnom političkom i inom životu. Dakle, činjenica da je 6,7% pad BDP-a u prva tri mjeseca ove godine, činjenica da to nije hrvatski proizvod samo ima ih više, ima ih manje. Samo da podsjetim da susjedna Slovenija je preko 8, 9 ili tu negdje, nešto i Njemačka u tom istom promatranom razdoblju ima veći pad. To samo konstatira da situacija u kojoj smo se našli je sastavni dio privrednog i ukupnog društvenog života čitave Europe i šire. Svakako otprilike negdje oko 4,5% se očekuje realnog smanjenja BDP-a u ovoj godini. I ja vjerujem da će to tako otprilike i biti. Imajući u vidu i pokazatelje koje su nam danas na raspolaganju. Svakako da to sve uvjetuje i ono čime se dobrim dijelom puni ovaj proračun, a to je smanjenje osnovne potrošnje koje je svakako uzrokovalo i smanjenje realne mase plaća. A što svakako je direktno povezano i sa smanjenjem rasta potrošačkih kredita u konačnici investicija, što na neki način djeluje kao što sam rekao na samu realnu potrošnju. No, odmah da se osvrnem i kažem da različite zemlje u Europi različito različitim mjera idu u ovom periodu, pa neke smanjuju i obuzdavaju potrošnju, dok neke druge tu potrošnju pojačavaju, te dodatnim injekcijama i stvaraju ju veću nego što je realno ovog momenta. Dakle, pitanje je kako i na koji način se mi u tim uvjetima možemo odrediti i gdje su nam realne postavke za jednu od takovih načina i vođenja politike u ovom ... razdoblju. Ono na čemu se danas nalazimo jeste ovaj zadnji rebalans koji je sa 111,2 milijarde za 1,4 veći od prethodnoga. I da posebno ne dužim u svemu onome što je Vlada ovdje predlagala, išlo se u dva smjera. Na jedan način financijski opteretiti one privredne subjekte koji su to sposobni, prije svega tu mislim na koncept koji je vezan na same mjere pružanja usluga elektroničkih komunikacija, te nešto povećanje PDV-a. ali isto tako vezano je i na izjednačavanja određenih kriterija kako bi teže pogođeni slojevi društva bili manje opterećeni, te na taj način ovaj rebalans ja i doživljavam. U kontekstu strane na rashodovnom dijelu 120,5 milijardi, 260 manje nego što je to bilo u drugom rebalansu. Sa one četiri bitne postavke. A to je očuvanje radnih mjesta koliko je to god moguće, te s druge strane zaštita najugroženijih skupina stanovništva. Svakako na ovaj način jedna kvalitetnija, efikasnije, a lociranje samih subvencija, te u konačnici zaštita domaće industrije u najvećoj mogućoj mjeri. Svakako da je upravo pozdravljam ovaj jedan od predloženih mjera, a to je ostvarenje potpora za očuvanje radnih mjesta kod poslodavaca koji su u poteškoćama, imajući u vezi aktivnosti uz višak radne snage uz recesiju, dakle skraćivanje govoreći kolokvijalno radnog vremena do 32 sata za što je osigurano 200 milijuna kuna. I sigurno je, a da sada dalje o tom segmentu previše ne elaboriram i ne dužim, da će ovaj treći rebalans svakako po meni osobno u okviru kasne jeseni pokazati da li smo na pravom putu za ovu godinu. Te temeljem njega na neki način stvoriti preduvjete za stvaranje proračuna za 2010. godinu. Osobno još mogu samo ovdje dodati da u okviru uz ove standardne segmente, posebno sam promišljanja da sva ona ulaganja koja su vezana za komunalnu infrastrukturu, prije svega cesta, plin, voda, odvodnja je preduvjet razvoja gospodarstva. Tu mogu biti različiti koncepti, ali osobno iz primjera grada kojega ja vodim se je to dobrim dijelom pokazalo uspješno. U konačnici potvrđujem ovakav prijedlog rebalansa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37561" n="262">
					<seg xml:id="ParlaMint-HR_T6.S13.u37561.s0">Zahvaljujem. Imamo jednu repliku, uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37562" n="263">
					<seg xml:id="ParlaMint-HR_T6.S13.u37562.s0">Kolega potpuno se s vama slažem da različite države u Europi i u svijetu primjenjuju različite mjere. Ali niste rekli da je cilj tih mjera uvijek isti. Oporavak gospodarstva, izlazak iz recesije. Ja vas pitam od ovih 10 zakona koje mi imamo ovaj tjedan na našim klupama, moramo ih odraditi, koje ćemo mi gospodarske grane potaknuti, kojim mjerama, u kojem roku, sa kojim ciljem? Koji će to proizvodi biti koje ćemo mi moći prodati da se izvučemo iz recesije? Ja to nažalost ne vidim. ... /Upadica se ne razumije./ ...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37563" n="264">
					<seg xml:id="ParlaMint-HR_T6.S13.u37563.s0">Oprostite uvaženi zastupniče, morate dobiti riječ kako slijedi. ... /Upadica se ne razumije./ ... Odgovor na repliku uvaženi zastupnik Željko Turk. Izvolite.</seg>
				</u>
				<u who="#TurkŽeljko" ana="#regular" xml:id="ParlaMint-HR_T6.S13.u37564" n="265">
					<seg xml:id="ParlaMint-HR_T6.S13.u37564.s0">Hvala lijepo. ... /Upadica se ne razumije./ ... Da zbog ovih dva, tri sata u noći do koliko će biti noćas ili četiri. Da bi odgovorio na ovo pitanje bilo bi puno, puno više vremena. Neosporna je činjenica da ovim rebalansom koji sada radimo činimo aktivnosti da bismo ovu godinu priveli kraju. Kao što je i u okviru Vlade i ministara i predsjednice rečeno, za otprilike mjesec dana kreće se sa prijedlogom i pripremom za novi proračun za 2010. godinu. A kada je riječ o programima razvoja određenih privrednih grana djelatnosti, svakako da prije svega je proizvodnja ta koja je preduvjet razvoja. Ali evo ga mislim da je moj odgovor na vašu repliku ne bi dao dovoljno vremena da cjelovito odgovorim ovog momenta ali idemo nakon toga na kavu.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37565" n="266">
					<seg xml:id="ParlaMint-HR_T6.S13.u37565.s0">I sada je na redu uvaženi zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37566" n="267">
					<seg xml:id="ParlaMint-HR_T6.S13.u37566.s0">Hvala lijepo. Pa evo do sada smo čuli cijeli niz rasprava o proračunu, a najmanje smo čuli što se u proračunu dogodilo. Zato bih ja krenuo sa jednim sažetkom. U prošlom proračunu Vlada je smanjila rashode za 5,5 milijardi. U ovom proračunu povećava prihode za milijardu i 400 milijuna i smanjuje rashode za 260 milijuna. Jednostavnim rječnikom rečeno, Vlada ovim proračunom pokušava dovesti proračunu u balans. Balans koji je potreban upravo zato da bi se gospodarstvo održalo u ovim teškim kriznim vremenima. Koji su mehanizmi? Čuli smo, 502 milijuna od PDV-a, svega 30 milijuna od poreza na bogate proizvode. To znači na jahte, avione i skupe automobile, 775 milijuna kuna od posebnog poreza na plaće i mirovine i 141 milijun ili 141, i nešto stotina tisuća kuna na naknadu od 6% na mobilnu telefoniju. I to je zapravo sve. No međutim, mi slušamo puno priča oko toga, što je trebalo, što bi bilo kada bi bilo. Volimo se u svemu uspoređivati sa drugim zemljama, posebice zemljama u regiji, a i šire u Europskoj uniji, pa i u svijetu. A ovaj puta se nismo spomenuli tih zemalja i usporedili. Pa bih ja to nadoknadio sa svojom raspravom. Dakle, kriza nije hrvatska, kriza je europska, kriza je globalna, kriza je svjetska. Ja ću navesti samo nekoliko tragičnih podataka svjetske ekonomije. Na primjer, da je Irska pala 10,8% u svom bruto nacionalnom dohotku a bila nam je godinama uzor, da je Singapur pao preko 11% bruto nacionalnog dohotka a bio nam je uzor, da je nezaposlenost u Europskoj uniji dosegnula rekordnih 9%, da u ovom trenutku 21,5 milijun ljudi u Europskoj uniji nema radnoga mjesta, 5 milijuna ljudi ga je izgubilo u zadnjih godinu dana a posljednjih mjeseci 220 tisuća ljudi mjesečno ostaje bez radnoga mjesta. U tom okružju Hrvatska je zapravo jedna u spojnim posudama na koju se prelila ova kriza. Zbog toga eto i pad našeg bruto nacionalnog dohotka 6,7% u kvartalu, 4 do 5% na razini godine, pad industrijske proizvodnje i sve ono o čemu smo čuli. I sad dolazi nakon dijagnoze red terapija, što treba poduzeti. Ako gledamo što su poduzimale ove zemlje o kojima sam govorio onda ćemo vidjeti puno dublje, teže i radikalnije zahvate od onih koje smo mi do sada napravili ne u smislu kvalitete nego u smislu oštećenja najnižih socijalnih struktura. Jedna Njemačka je po prvi put u povijesti recimo uvela poreze na mirovine, da ne govorim o Mađarskoj koja je smanjila sve plaće za 17 do 20%. Ovakvih primjera ima bezbroj. I ni u jednoj od tih zemalja nije u prvom planu bila Vlada, nekakvi izvanredni izbori nego boljitak vlastite zemlje, a boljitak vlastite zemlje se može tražiti u pregovorima sa socijalnim partnerima što je ova Vlada i radila. Optuživali su ju da je lutala. Nije lutala nego je davala prijedloge koje su socijalni partneri odbijali. Pametna Vlada ide na dogovor a ne rješava problem silom i zato mislim da je ovaj rebalans proračuna rezultat dogovora a ne sile i da je to dobro, i po Vladu i po socijalne partnere i po standard naših građana. A što znači slušati savjete struke? Netko je ovdje rekao zašto se nije više slušala struka. Ja sam bilježio izjave, recepte, terapiju desetak naših nezavisnih ekonomista kako se to kaže. Jedan nezavisni ekonomista, neću govoriti imena, kaže jedini spas je u dizanju poreza za najmanje 3 do 4%, misli na PDV. Drugi kaže ne, nije točno, uvjerava predsjednika Mesića. Treba devalvirati kunu i to vrlo drastično i vrlo ozbiljno. Treći kaže zašto ta Vlada i to ministarstvo hoće uravnoteženi proračun. Ma deficit proračuna je taj iz kojeg možemo financirati razvoj gospodarstva. Četvrti kaže ekonomista ukinuti sve javne radove, znači i gradnju cesta i sve infrastrukture itd. Slijedeći peti kaže ne, obrnuto uvesti javne radove jer time ćemo zapošljavati, tako je Roosevelt spasio Ameriku. Dakle, što znači slušati nezavisne ekonomiste? To znači slušati raštimani orkestar u kojem svatko izvrsno svira u svoju violinu ali zajedno orkestar ne funkcionira. Zbog toga Vlada treba orkestrirati sve te savjete i mislim da je ovaj proračun jedna sredina koja omogućava preživljavanje ove krizne godine. Prigovori da ova Vlada i ova ministarstva ne znaju svoj posao otpadaju već i zbog toga što je prije nepune četiri godine, prije nepune tri godine proračun bio 30% manji nego sada. Podsjetit ću 2004. 87,7 milijardi, 2008. 115,8 milijardi. U četiri godine porast pod ovom istom Vladom porast proračuna od 30 i nešto posto. Pa ako Vlada ne zna onda kako je napravila taj porast proračuna. Drugi prigovor je da je Vlada previše trošila. Pa ako vam ide proračun 30% gore u četiri godine pa normalno da će ići i rashodi 30% gore. Ti rashodi nisu išli na potrošnju, oni su išli itekako u investicije, u poticaje malog i srednjeg poduzetništva, poljoprivrede itd. Dakle, rashodi su rasli ali u jednom razumnom smjeru. Nijednog trenutka nisu prešli prihode. I za pohvaliti je što je Vlada prije godinu dana uspjela postići to da su po prvi puta u povijesti Hrvatske države prihodi veći od rashoda. To se dogodilo u našem proračunu. Deficit proračuna je smanjen praktično na nulu i to je bio razlog zašto je naša startna pozicija bila bolja od mnogih zemalja s kojima se uspoređujemo. A zašto se ne bi uspoređivali? I zašto se sramimo reći na primjer slijedeće, da je ova Hrvatska koja je pola svoje ove novije povijesti provela u ratu razorena padom društvenog proizvoda 50% od 91. do 93. ipak ne to sve nadoknadila nego je daleko nadišla i pretekla susjede u regiji. Zašto nitko ne kaže da je prosječna bruto plaća u Hrvatskoj tisuću 38 eura, da je u Češkoj koja nije imala rata 940 eura, da je u Poljskoj 843 eura, da je u Rumunjskoj 474 eura, manje od 50% plaće u Hrvatskoj a nije bilo rata kao u Hrvatskoj. Zašto ne kažu da je u Bugarskoj prosječna plaća 268 eura oni koji katastrofičnu sudbinu Hrvatskoj proriču. Ili na primjer, zašto ne kažu kad govorimo o zemljama u regiji da je plaća u Hrvatskoj tisuću 38 eura a u Srbiji koja nije imala rata na svom području 307 eura ili jedna trećina hrvatske plaće. Ili zašto se ne kaže da je na primjer u Bosni i Hercegovini također razorenoj ratom uslijed agresije ta plaća svega 40% prosječne hrvatske plaće 401 euro. O Makedoniji da ne govorim, nažalost ispod 300 eura. Pa kad gledamo te brojke uspoređujemo se sa susjedstvom, sa regijom, sa tom Europom onda bi ipak trebalo reći i jednu rečenicu optimizma. Da, u krizi smo. Ovaj rebalans proračuna jest proračun krize, jest rebalans krize ali ako ne plaču ovi u susjedstvu, ako ne plaču ovi u Europi zašto plačemo mi. Ili kad već plačemo zašto plačemo jače od njih a trebali bi barem malo biti od njih veseliji. No da zaključim. Ovaj rebalans proračuna jest rebalans krize, jest rebalans nužde kao što je to u svim zemljama Europske unije, u svim zemljama Sjeverne Amerike. Neću govoriti o Južnoj, i o Africi jer je situacija neusporedivo tužnija nego kod nas. Ali ipak u ovom rebalansu se našla jedna sredina. To znači, uspjeli smo održati ravnotežu u proračunu, ne štetiti socijalno najugroženijim skupinama da ne ponavljam sad podatke koje smo više puta rekli. I ono što mene najviše veseli Vlada i ministarstvo s ovim obećaju da će manjak konsolidirane opće države, dakle kad govorimo o manjku konsolidirane opće države mislimo na ukupni manjak državnog proračuna kao postotka bruto domaćeg proizvoda biti na granici negdje do minus 2,8% u tekućoj godini. A upravo je to podatak koji daje nekakav mali optimizam za slijedeću godinu za koju svjetski ekonomisti kažu da je ipak godina oporavka i izlaza iz krize. Zato zaključujem. Ovaj rebalans preporučam podržati jer smatram da u ovom trenutku nije bilo ideje koja bi bila manje loša od ove, niti je bilo ideje koja bi dala veću stabilnost hrvatskom proračunu od ove. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37567" n="268">
					<seg xml:id="ParlaMint-HR_T6.S13.u37567.s0">Zahvaljujem. I sad imamo dva ispravka i četiri replike, pet replika. Prvi ispravak, uvaženi zastupnik Marin Jurjević. Izvolite.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37568" n="269">
					<seg xml:id="ParlaMint-HR_T6.S13.u37568.s0">Hvala. Netočan je navod kolege Hebranga kako se kriza tobože samo prelila u Hrvatsku po principu zakona spojenih posuda, pa je netko iz hrvatske Vlade zaboravio staviti čep inače bi ostala kriza tamo iza čepa. To je što je zaboravljen stavljen čep, kao desila se kriza, preplavila nas. Ma dajte to zaista je daleko od istine. Ova kriza je najvećim dijelom rezultat nesposobne Vlade koja je kreirala tu krizu u Hrvatskoj zbog svoje nesposobnosti. To je velikim dijelom autentični hrvatski proizvod. Nije nelikvidnost uvezena, 23 tisuće pravnih subjekata je nelikvidno sa 40 tisuća zaposlenih, pad BDP-a od -6,7%, rast proračuna istovremeno u tom periodu od sedam puta itd. To su domaći majstori napravili.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37569" n="270">
					<seg xml:id="ParlaMint-HR_T6.S13.u37569.s0">Zahvaljujem. Drugi ispravak netočnog navoda, uvažena zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37570" n="271">
					<seg xml:id="ParlaMint-HR_T6.S13.u37570.s0">Netočno je da je kriza izazvana vanjskim faktorima. Ako je to dijagnoza krize, onda je dijagnoza pogrešna pa su onda i lijekovi pogrešni, liječenje pogrešno. Kriza je najvećim dijelom uzrokovana domaćim problemima, visokom potrošnjom koja nije imala izvore u realnim izvorima. Netočno je i uspoređivati pad BDP-a s državama koje su imale visoke stope rasta u prijašnjim vremenima i to ne na potrošnji kao Hrvatska, nego na realnoj proizvodnji. Netočno je uspoređivati bruto plaće jer od hrvatske bruto plaće radniku ostaje samo 50%, sada će mu ostati još i manje, ali kad govorimo o plaćama i uspoređujemo plaće, treba uspoređivati kupovnu moć, a ne bruto plaću.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37571" n="272">
					<seg xml:id="ParlaMint-HR_T6.S13.u37571.s0">Zahvaljujem. I sad imamo pet replika. Prvo je uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37572" n="273">
					<seg xml:id="ParlaMint-HR_T6.S13.u37572.s0">Hvala lijepa. Poštovani kolega, sigurno da treba još isto tako napomenuti da je zadnjih pet do šest godina razina socijalnih prava znatno povećana i to od plaća, mirovina, naknada nezaposlenima. Prosječna plaća je povećana za 30%, minimalna plaća za 55%. Sindikalna košarica sa kojom se često uspoređujemo pa kažemo, obzirom da to sindikati prate, da su to stvarni troškovi života, porasla je u ovih šest godina za 15%, a isto tako i ova naknada za nezaposlene, pa kada ćemo i po ovom novom zakonu to uzeti bit će faktički rast u odnosu na onu prije šest godina za nekih 150%. Tako da isto tako treba reći da ova Vlada nije taknula ni u jedan propis kojim bi umanjivala bilo koje materijalno pravo, bilo smanjivala koje materijalno pravo koje proizlazi iz kolektivnih ugovora za javne službenike i namještenike. Tako da sigurno da i to ima svoju cijenu i ta cijena logično da u ovoj situaciji recesijske krize normalno da je više neodrživa. Ali mislim da bi to trebalo objektivno priznati i reći, a ne jednostavno takve činjenice zanemariti. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37573" n="274">
					<seg xml:id="ParlaMint-HR_T6.S13.u37573.s0">Odgovor na repliku, uvaženi zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37574" n="275">
					<seg xml:id="ParlaMint-HR_T6.S13.u37574.s0">Hvala lijepo. Kolega Kunst je lijepo prikazao socijalna davanja u doba krize koje mogu ući u početnice održavanja socijalno najugroženijih u kriznim stanjima, a da nisam ovdje pretjerao mogu vam citirati današnji članak, intervju sa potpredsjednikom IBRD-a pa pogledajte što on kaže o hrvatskoj socijalnoj politici. Ako ne znate gdje se može naći, dat ću vam stranicu portala. No kolega Kunst je rekao još jednu stvar, da se sa tim socijalnim mjerilima i mjerama koje su poduzete zapravo ublažio socijalni pad najnižih slojeva, a ja bih još dodao jedan podatak. Sindikalna košarica u Hrvatskoj, prema podacima Hrvatskog statističkog zavoda, je poboljšanja je za 0,8% prošli mjesec. Poboljšana za 0,8% prošli mjesec, a u međunarodnim usporednim tablicama to je jedina država, Hrvatska je jedina država u kojoj je sindikalna košarica u prošlom mjesecu poboljšana, jest da je malo, za +0,8, u svim drugim zemljama je pala za najmanje 0,5 do 1, 1,2%. Zbog toga vjerujem da se može doista reći da se ova kriza prelila. Čep o kojem je govorio kolega Jurjević je premali da začepi onu rupu koju su oni otvorili na proračunu, a koju smo mi šest godina morali začepljivati.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37575" n="276">
					<seg xml:id="ParlaMint-HR_T6.S13.u37575.s0">Hvala. Uvaženi zastupnik Goran Marić, replika. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37576" n="277">
					<seg xml:id="ParlaMint-HR_T6.S13.u37576.s0">Hvala lijepa. Kolega Hebrang je lijepo i dobro primjetio da se vrlo često javljaju tzv. neovisni ekonomisti koji predlažu različita rješenja. Kolega Hebrang, naglasio bih da sve te mjere koje predlažu ti neovisni ekonomisti u pravilu su kratkoročne mjere i samo analiziraju pozitivne učinke određene predložene mjere, a svaka ekonomska mjera ima i negativne učinke. Međutim, ti neovisni ekonomisti samo žele silom se nametnuti kao autoriteti, ali oni nisu neovisno. Oni su ili članovi nadzornih odbora ili predstavnici kapitala ili analitičari banaka ili predstavnici interesnih skupina ili članovi Savjeta Narodne banke, a najmanje neovisni stručnjaci. A oni stvarni neovisni ekonomski stručnjaci, a ima ih i takvih i to dosta u Hrvatskoj, vrlo malo se promiču u javnosti jer mediji nisu zainteresirani za njihovo promicanje. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37577" n="278">
					<seg xml:id="ParlaMint-HR_T6.S13.u37577.s0">Zahvaljujem. Odgovor na repliku, uvaženi zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37578" n="279">
					<seg xml:id="ParlaMint-HR_T6.S13.u37578.s0">Hvala lijepo. Sad smo otvorili zaista kolega Mariću tu temu neovisnih ekonomista koji pune naše stranice i o kojima se nikad ništa ne kaže, nećemo poimence. Ali recimo jedan od njih koji je zagovarao devalvaciju kune je vrlo zainteresiran da kamate na kredite, direktno je zainteresiran po svojoj poziciji, da kamate za kredite utrostručimo ili učetverostručimo u kratkom razdoblju, s time uništimo standard građana koji imaju 140, 150 milijardi kuna kredita, ali njegovoj banci kojoj je savjetnik napravimo ekstra, ekstra profite. Zato mislim da bi trebalo raskrinkati i među neovisnim ekonomistima tko za koga igra, pa kroz tu prizmu procjenjivati njihove izjave. I moram samo još reći u vezi svega toga da je ova Vlada, ne slušajući takve kvazi eksperte, imala svoj tim savjetnika, ali je najviše što je osluškivala je osluškivala bilo socijalnih partnera, poslodavaca, sindikata i mislim da je to pravi put za svaku Vladu jer oni su predstavnici onih koji jedu i proizvode kruh, a ne onih koji ubiru od tog kruha samo najsočnije mrvice.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37579" n="280">
					<seg xml:id="ParlaMint-HR_T6.S13.u37579.s0">Replika, uvaženi zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37580" n="281">
					<seg xml:id="ParlaMint-HR_T6.S13.u37580.s0">Hvala lijepo. Gospodin Hebrang je u svojoj raspravi rekao da je ovo optimalno rješenje koje u ovom trenutku treba Hrvatskoj. Ja upravo suprotno, smatram da je ovo rješenje koje garantira da će se proračun i sve u vezi sa njime na neki način krajem godine urušit kao kula od karata. Neće biti dovoljno prihoda, rashodi i ovi koji su planirani unutar proračuna neće se moći kontrolirati. Ono što je doktor Hebrang rekao u svojoj raspravi, a to je točno, proračun se punio dobro proteklih 5 godina, ali jasno se punio dobro kada malo pogledamo koliko je hrvatski vanjski dug narastao u tom periodu, nije ni čudo što se punio dobro. Posuđivali smo novac, posuđivali su novac banke, građani i plaćali su potrošački porez i proračun se punio dobro. Problem je što se taj period nije iskoristio kako bi se više investiralo u gospodarstvo i kako bi se stvorili realni temelji da se zadrži ta razina potrošnje. Ali problem je još jedan. U isto to vrijeme kada se proračun punio dobro, rashodi su rasli još više. Oni su narasli u zadnjih 5 godina preko 33%, nažalost nisu ih pratili u istom iznosu i porast mirovina i plaća zbog toga što jednostavno nije Vlada znala kontrolirati te troškove u tom periodu. I zato kažem, na kraju ove godine, jer sada nismo pokazali da možemo ozbiljno stegnuti još u proračunu možda 5, 6 milijardi kuna, prijeti nam da se taj proračun uruši kao kula od karata.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37581" n="282">
					<seg xml:id="ParlaMint-HR_T6.S13.u37581.s0">Zahvaljujem. Odgovor na repliku, uvaženi zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37582" n="283">
					<seg xml:id="ParlaMint-HR_T6.S13.u37582.s0">Hvala lijepo. Kolega Maras, ne slažem se s vama da su rashodi rasli brže od prihoda ovog proračuna jer da je bilo tako, onda ne bi Hrvatska bila u najpovoljnijoj poziciji što se tiče deficita državnog proračuna na početku ove krize, u najpovoljnijoj poziciji u odnosu na zemlje u okruženju Europe. Upravo zato što je proračun narastao za 30%, a izdaci su porasli manje od 30%, upravo zato smo imali tu komparativnu prednost. Kažete da će se srušiti kao kula od karata. Ja mislim da neće, ja mislim da će to biti kamena kula ako se održi deficit proračuna koje ministarstvo ovim proračunom obećaje i koje je proreklo, a nemamo razloga ne vjerovati mu jer gola matematika zbrajanja i oduzimanja pokazuje da nećemo ulaziti u minus veći od onoga kojeg sam malo prije spomenuo. I vanjski dug. U tom vanjskom dugu Vlada zaista nije sudjelovala. Vi znate da je Vlada smanjila svoj udio sa 20 na 17% u tom vanjskom dugu i nije mogla utjecati na banke koje su naravno mamile i poduzetnike, a prije svega građane sa kreditima. To je trebala raditi Hrvatska narodna banka. Nemojmo zaboraviti da je kriza krenula upravo zbog toga jer su američke banke izmakle kontroli i dijelile prekomjerne kredite, tzv. hipotekarne kredite. Ne možemo za to krivi Vladu. Ja pitam što je radila Hrvatska narodna banka kad je dozvolila takvo prekomjerno kreditiranje. Odgovora ne znam, ali Vlada nije ta koja je to mogla zaustaviti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37583" n="284">
					<seg xml:id="ParlaMint-HR_T6.S13.u37583.s0">Hvala. Sada je na redu replika, uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37584" n="285">
					<seg xml:id="ParlaMint-HR_T6.S13.u37584.s0">Kolega Hebrang, ja bih vas molio, nema nikakvog smisla govoriti o plaćama u Kanadi, Danskoj, Srbiji, to sa onim što sad odrađujemo danas u ovoj sabornici spašavajući proračun zaista nema potrebe, nemojmo to činiti. Drugo, besmisleno je tvrditi nešto što svi znamo, da je proračun danas veći no onaj prije 3, 13 ili 23 godine i to neće nam pomoći da uistinu prihvatimo i donesemo mjere koje će biti korisne za ovu državu. Vi ste vrlo lukavo u svom izlaganju izbjegli grešku koju je napravio i ministar Šuker i premijerka. Niste govorili o antirecesijskom rebalansu. Vi ste mudro koristili izraz ovo je rebalans krize i ovo je rebalans čiji je cilj uspostaviti balans proračuna. Vrlo lukavo. I to, ja se nadam da će mediji registrirati jer uistinu u ovom rebalansu nema ničega što bi imalo ličilo na antirecesijske mjere. Mi ovim rebalansom spašavamo proračun dok u drugim državama uistinu idu antirecesijskim mjerama spašavati gospodarstvo. Mnoge države nisu ni uvele niti će uvesti bilo kakve nove poreze jer imaju dovoljno sredstava da ih usmjere prema onim gospodarskim granama koje treba spašavati. Mi smo dakako 5 koraka iza njih, a mnogo godina iza njih, jasno upravo zbog načina na koji mi sada radimo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37585" n="286">
					<seg xml:id="ParlaMint-HR_T6.S13.u37585.s0">Odgovor na repliku, uvaženi zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37586" n="287">
					<seg xml:id="ParlaMint-HR_T6.S13.u37586.s0">Hvala lijepo. Ma nije kolega da sam ja izbjegao reći antirecesijski jer ja smatram da on jest antirecesijski. A znate zašto je? Zato jer je Vlada smanjila 5,5 milijardi svoje rashode prije 3 mjeseca, zato što i u ovom i u prošlom i u pretprošlom rebalansu povećava poticaje za poljoprivredu, povećava poticaje preko HBOR-a preko 500 milijuna eura za malo i srednje poduzetništvo, a to je gospodarstvo, to je proizvodnja, to je stvaranje nove vrijednosti. Nisam o tome govorio jer mi gospodin potpredsjednik s ovim crvenim svjetlom stalno prekida misao pa moram se koncentrirati na njega. Dakle, zašto ne bi o plaćama govorili? O plaćama moramo govoriti jer našeg radnika, našeg zemljoradnika ne zanima koliko je postotak deficita državnog proračuna, njega zanima koliko je dobio plaću ili za koliko je prodao svoj proizvod. Zato je plaća mjerilo svih mjerila. I zato sam s ponosom istaknuo da je plaća u Hrvatskoj neusporedivo veća od plaća zemalja u regiji koje nisu imale tragičnu hrvatsku sudbinu i to treba reći narodu. Ako treba reći što smo loše napravili, mislim da treba reći i što smo dobro napravili.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37587" n="288">
					<seg xml:id="ParlaMint-HR_T6.S13.u37587.s0">I replika, uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u37588" n="289">
					<seg xml:id="ParlaMint-HR_T6.S13.u37588.s0">Zahvaljujem gospodine potpredsjedniče. Zahvaljujem kolegi Doriću koji je u svojoj replici ustvari na neki način rekao i suštinu onoga što ja želim kazati. Očito da mi stvarno zavisno od toga gdje sjedimo u ovoj dvorani različito shvaćamo ili smo mislili različito o tom rebalansu proračuna koji je trebao doći na naše klupe jer definitivno ovaj proračun nije antirecesijski. On samo privremeno opet, kao što je i onaj proračun što smo ga prije par tjedana ovdje raspravljali, da tako kažem lagano gasi vatru, ali nažalost neće je ugasiti. Građane Hrvatske, slažem se sa svima onima koji su tako rekli, apsolutno ne zanima u ovom času što se dešava, vi ste krenuli od Kanade, završili ste na zemljama u okruženju Hrvatske. Njih zanima ono što oni danas dobivaju, kako danas žive, što će dobivati za mjesec ili dva, da tako kažem, oni svojim buštama ili na svojim izvodima kojima im se pokazuje iznos plaće i njih jako zanima, odnosno željeli bi znati u kojoj mjeri su oni sigurni u primanja koja imaju sada, koja će imati sutra? Što je to na što oni moraju već u 9. ili 10. mjesecu davati? Krizni namet, krizni porez ili harač, kako god ga nazvali je nepravedan, zato što ide samo na jedne kategorije u ovom društvu i to na one koji ionako sve živo plaćaju i najuredniji su platiše u svemu, a naročito u onome što im se skida sa njihovih plaća i mirovina. Oni koji bi najviše mogli dati ovoj državi, njih niti u ovom proračunu, a sigurna sam niti u bilo kojem slijedećem rebalansu proračuna, a niti u proračunu za slijedeću godinu nećete ni dotaknuti, jer ako vi govorite o puno dubljim, radikalnijim i bolnijim zahvatima, to sigurno nećete zahvaćati u one koji imaju, nego u one koji sada imaju premalo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37589" n="290">
					<seg xml:id="ParlaMint-HR_T6.S13.u37589.s0">Zahvaljujem. Vrijeme. Odgovor na repliku, uvaženi zastupnik Andrija Hebrang. Izvolite.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37590" n="291">
					<seg xml:id="ParlaMint-HR_T6.S13.u37590.s0">Pa sve što ste do kraja sad rekli ja bih podržao, samo ne znam na koga to mislite da ovaj rebalans, odnosno ovi krizni porezi nisu zahvatili, a trebali bi ga. To nisam razumio. …/Upadica se ne razumije./… Pa bogate, nije zahvatio siromašne definitivno. A bogate je zahvatio sa porezom na skupe proizvode kao što znate, zahvatio ih je sa porezom na njihove plaće, jedino što možda bi još se moglo onda raspravljati o porezu na kapitalnu dobit, o čemu će se raspraviti vjerojatno u širem krugu, jer to znači definitivno manjak investicija, pa i manje plaće. No ne bih se složio da građane ne zanima što se događa u zemljama regije, zemljama Europe, Amerike i Kanade, jer tamo što se događa odrazit će ovdje. To je taj zakon spojenih posuda kojeg ne može ni čep začepiti. Ako je pala kupovna moć u Njemačkoj, onda sigurno ja neću moći svoj proizvod izvesti u tu Njemačku jer ga neće imati tko kupiti. I zato je važno uspoređivanje. Ne zato da pokazujemo samo koliko smo manje loši od drugih. I zbog toga možemo točno reći kao što je rekao kolega prije, imamo različite dijagnoze, imamo i različite terapije. Dijagnoza može biti pogrešna, terapija može biti loša, ali ja sam sretan da je ovaj puta doktor dobar.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37591" n="292">
					<seg xml:id="ParlaMint-HR_T6.S13.u37591.s0">Zahvaljujem. Ja bih samo htio upozoriti bez namjere da nekog sputavam ili nešto, ali ima još 38 pojedinačnih rasprava. Ova rasprava na uvaženog zastupnika Andrije Hebranga sa ispravcima i replikama trajala je točno pola sata. Tom dinamikom bumo gotovi za 19 sati. Samo bi to htel reći i idemo odmah dalje na raspravu. Uvažena zastupnica Nadica Jelaš. Izvolite.</seg>
				</u>
				<u who="#JelašNadica" ana="#regular" xml:id="ParlaMint-HR_T6.S13.u37592" n="293">
					<seg xml:id="ParlaMint-HR_T6.S13.u37592.s0">Poštovani potpredsjedniče, ministre, državni tajniče, kolegice i kolege. U predstavljanju ovog rebalansa proračuna ministar Šuker je rekao da je osnovna namjera rebalansa kresanje rashoda, a podaci zapravo govore potpuno suprotno, iako dapače i sam ministar kaže da su brojke objektivne. Dakle rashodi se ovim rebalansom smanjuju za 260 milijuna kuna, dakle svega 260 milijuna kuna, dok se prihodi istovremeno povećavaju za 1,4 milijarde kuna, dakle 5 puta više. Očito princip ovog rebalansa je povećanje prihoda, da bi se osiguralo pokriće rashoda. Nema u ovome reformi, nema strukturnih promjena u gospodarstvu, sve se kao i do sada do u ovim prethodnim rebalansima svodi na zadržavanje postojećeg stanja, što je princip funkcioniranje države koja je zapravo sama sebi cilj, koja nije u funkciji građana koji je financiraju, koja nema svoj dugoročni program vođenja zemlje, a isto tako nema ni kratkoročni antirecesijski program, dakle program izlaska iz aktualne krize, već funkcionira ad hoc. I ovaj rebalans proračuna također je ad hoc. Da Vlada u štednji ne polazi od sebe, a što bi trebala potvrđuje činjenica da ovaj rebalans ne temelji na uštedama u državnoj potrošnji, već ga temelji na prihodima koje će ostvariti dodatnim oporezivanjem hrvatskih građana. S tim da u maniri Poncija Pilata pere ruke da to zapravo i nije njezin prijedlog, kaže da je oporezivanje građana izvorno prijedlog socijalnih partnera. Dakle, nismo mi za uvođenje kriznog poreza, nego su to osmislili sindikati, mi ćemo samo to provesti. No bez obzira čiji je prijedlog izvorno bio, Vlada je odgovorna koliko god se trudila pobjeći od odgovornosti i koliko god tu odgovornost kroz apel za razumijevanje pokušavala redistribuirati i na same hrvatske građane. Pa tako u obrazloženju rebalansa proračuna Vlada kaže da je ovo rebalans solidarnosti svih skupina hrvatskog društva. Koliko zapravo u toj i takvoj izjavi ima licemjerja? Rebalans se zapravo temelji isključivo na oporezivanju primanja od rada i sadašnjeg i onog minulog, dakle i preko plaća i preko mirovina, a od oporezivanja primjerice imovine koja je u velikoj mjeri pritom stečena i na vrlo sumnjiv način, o tome u ovom rebalansu nema ni traga. Dakle, tek kad se bude oporezovala imovina moći će se govoriti o solidarnosti građana u financiranju države u zavisnosti od svojih ekonomskih mogućnosti kako je to zapisano i u hrvatskom Ustavu. Jasno je dakle da će se proračunska rupa opet pokrpati, naravno samo privremeno, oporezivanjem primanja građana. Dakako građani će za manju plaću i manju mirovinu moći kupiti manje, a to automatski znači i manje prihoda od PDV-a u državni proračun, a znamo da je PDV zapravo onaj temeljni prihod državne kase. Ali i tome je Vlada doskočila i to na način da u paketu zakonskih prijedloga koji prate ovaj rebalans proračuna, predlaže povećanje stope PDV-a s postojećih 22 na 23%, iako je već i ova stopa prometnog poreza jedna od najvećih u Europi i iako je ministar Šuker još prije jako kratkog vremena govorio da neće biti povećanja PDV-a bez jedne detaljne, temeljite analize u Ministarstvu financije. Međutim, očito je da je voda došla do očiju, čim se stopa PDV-a povećava i bez jedne takve detaljne analize. A što se pak tiče dodatnog oporezivanja građana treba naglasiti činjenicu da je osobna potrošnja hrvatskih građana smanjenja za 10%, što je najveći pad osobne potrošnje u zadnjih 10 godina. Jasno je očito da je standard hrvatskih građana prva i najveća žrtva ovakve politike aktuelne vlasti, dok istovremeno potrošnja države raste. Dakle, ovaj rebalans ide za tim da bude manji minus na računu države, ali će to istovremeno značiti veći minus na tekućim računima hrvatskih građana. Postavlja se pitanje može li osobna potrošnja hrvatskih građana pasti još više od ovoga? Dakako da može. Ako tako odluči ova Vlada. Kada je već bivši predsjednik države doktor Tuđman uspoređivao, odnosno hrvatski narod nazivao stokom sitnog zuba, onda ću ovu usporedbu iskoristiti da bih podsjetila na jednu vrlo mudru izreku toga istog naroda, a koja kaže, da se ovca šiša, a ne da joj se guli koža. Jer kada se ovci oguli koža, onda ona ugiba. I u tom kontekstu podsjetit ću da je premijerka prije podne rekla da je ovaj rebalans u funkciji stvaranja jedne dobre podloge za proračun za 2010. godinu. Ako se po jutru dan poznaje, onda temeljem ovog i ovakvog rebalansa proračuna hrvatski građani imaju zapravo jako puno razloga da se brinu za to kako će im biti sutra, odnosno kakva će im biti 2010. godina. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37593" n="294">
					<seg xml:id="ParlaMint-HR_T6.S13.u37593.s0">Zahvaljujem. Moram intervenirati na jednu vašu rečenicu, a to je da je pokojni predsjednik Tuđman je nazvao hrvatski narod stoka sitnog zuba. To jednostavno nije točno. Nije istina. On je nazvao neke svoje protivnike političke, ali nikada hrvatski narod u cjelini. Ja bih vas molio da se o tome ipak vodi računa. Što se kaže za mrtvog čovjeka. Hvala lijepo. Uvažena zastupnica Nevenka Majedenić. Izvolite.</seg>
				</u>
				<u who="#MajdenićNevenka" ana="#regular" xml:id="ParlaMint-HR_T6.S13.u37594" n="295">
					<seg xml:id="ParlaMint-HR_T6.S13.u37594.s0">Zahvaljujem gospodine potpredsjedniče. Poštovani gospodine ministre, kolegice i kolege. Evo odmah na početku da kažem da ću podržati Prijedlog izmjena i dopuna Državnog proračuna Republike Hrvatske za 2009. godinu. Smatram da će se s njime ostvariti onaj cilj, a to je postizanje makroekonomske stabilnosti, da će se isfinancirati sve obveze do kraja godine i da se stvaraju ovim rebalansom proračuna uvjeti solidni temelji za izradu proračuna za 2010. godinu. Drago mi je što je predsjednica prilikom izrade ovog prijedloga održala niz sastanaka sa socijalnim partnerima razmatrajući njihovih prijedloga i uvažavajući ih. I na tragu tih mišljenja razmjene između i Vlade i socijalnih partnera imamo i ovaj prijedlog rebalansa proračuna. Ono što bi posebno istaknula, smatram da ako govorimo o krizi da je to izuzetno važno, a to je zaštita najosjetljivijih skupina hrvatskog društva i ono što je po meni važno, a to je da se ni za jednu lipu nisu umanjene rodiljne naknade, doplatak za djecu, jer je to potpora obiteljima. U proračunu samo da kažem da ta pozicija iznosi 4 milijarde kuna. Za ovu Vladu demografsko pitanje, dakle populacijsko pitanje ostaje i dalje strateško nacionalno pitanje. I dakle što će nam i vrtići i škole ako nema djece. Za pohvalu je da će i zaposlene majke i dalje imati 6 mjeseci punu plaću. Podržavam također prijedlog odluke Vlade, odnosno prijedlog da se za učenike iz socijalno ugroženih obitelji i za djecu branitelja osiguraju besplatni udžbenici i za srednjoškolce, dakle iz onih socijalno osjetljivih obitelji međugradski prijevoz. Osvrnula bih se i na opće povećanje stope PDV-a za 1%. Ja mislim da on nije udar na standard i da se on neće biti generator općeg poskupljenja, te da su teorije netočne i zlonamjerne jer imaju za cilj dizanje tenzija i opće psihoze straha. A dokaz su tome i neke priče da će poskupjeti kruh i mlijeko, a to zaista nije točno. Mi ovdje u Saboru znamo da je stopa i za kruh i mlijeko nula posto, dakle nema poreza. S druge strane učinci povećanja PDV-a najbrže će se odraziti na prihodovnu stranu proračuna i omogućiti redovitu isplatu mirovina i plaća svim korisnicima koji se financiraju iz proračuna, dakle mirovine, zdravstvo, obrazovanje itd. Što se tiče poreza na plaće i mirovine njegova visina i visina porezne osnovice govori o tome da je on selektivan i da više oporezuje one koji više imaju, što također govori u prilog činjenici da Vlada vodi pravednu i socijalnu osjetljivu politiku. Oni potpuno su zaštićene mirovine i plaće, do 3 tisuće kuna i to se odnosi na 891 tisuću umirovljenika i 600 tisuća radnika koji neće izdvajati za taj porez ništa. Oni koji ostvaruju od tri do 6 tisuća 2%, a preko 6 tisuća plaćat će 4%. Slično obrazloženje dakle da vodi jednu socijalnu osjetljivu politiku, može se dati i za uvođenje posebnog poreza, trošarine na mobilnu telefoniju, luksuzne automobile, plovila i zrakoplove. Činjenica je da smo što se tiče mobilne telefonije suviše rastrošni. Imamo više mobitela nego stanovnika. Prošle godine je poslano 4 milijarde poruka. Ista stvar je sa osobnim automobilima. Kupuju se skupi osobni automobili. Smatram da je dobro da oni koji imaju više i koji žele skupe luksuzne automobile, koji žele jahte da trebaju i platiti. I mislim da i građani Lijepe naše to i očekuju i žele. Ono na kraju što smatram da je također izuzetno važno a to je Zakon o potporama za očuvanje radnih mjesta. Podrška poslodavcima koji su zbog krize došli u poslovne poteškoće. Skratili radni tjedan ili će skratiti sa 40 na 32 sata, odnosno uveli neradni petak. Evo tim poslodavcima država će pomoći s plaćanjem do 20% doprinosa, te 10% neto plaće, odnosno opet ono što vidimo 13% za radnike koji imaju djecu. Prema tome, na osnovu svega ovog što sam rekla evo kažem da još jednom podržavam donošenje ovog rebalansa proračuna. I dajem punu potporu predsjednici Vlade, ministru financija i ostalim članovima Vlade za sve što čine, za očuvanje radnih mjesta i za stabilnost financija. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37595" n="296">
					<seg xml:id="ParlaMint-HR_T6.S13.u37595.s0">Zahvaljujem. Imamo jednu repliku, uvaženi zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37596" n="297">
					<seg xml:id="ParlaMint-HR_T6.S13.u37596.s0">Pa prvo ne znam koliko puta danas se već opetovano čulo da oni umirovljenici koji imaju do 3 tisuće kuna neće osjetiti ovo. Oni će jako puno osjetiti ovo, zato što je u cijelom paketu dogovora da nema usklađivanja mirovina u ovoj i u sljedećoj godini. Vi ćete od harača sakupiti 750 milijuna kuna od svih, dakle onih i zaposlenik i umirovljenika, a samo ušteda na tome što nećete uskladiti ove godine mirovine 750 milijuna kuna. Dakle, umirovljenici će vam dati 750 milijuna kuna plus oni umirovljenici iznad 3 tisuće kuna će vam dati još 4%. Sljedeće godine će vam ti umirovljenici dati 4% i plus 550 milijuna kuna koliko je bilo predviđeno sljedeće godine za usklađivanje. Prema tome, ako je neko posebno stradao u ovom paketu poreznog zakona su upravo najsiromašniji umirovljenici, zato jer njima to usklađivanje najviše i treba. Prema tome, dajte izađite sa cijelom istinom, nemojte reći ne bu ovo poskupilo, ne bu ono poskupilo a uzima vam 750 milijuna, i plus još ćemo vam uzeti 200 milijuna umirovljenicima iznad 3 tisuće kuna. I naravno da će poskupjeti sve ostalo. Neće biti odjedanput nego će se lijepo mic po mic poskupljivati zato jer nema unutrašnjih rezervi da se 1% PDV-a anulira. Možda ima na mjesec dana ali nema sigurno na cijelu godinu. Ne može vam HEP naći 110 milijuna kuna unutrašnje rezerve jer ima gubitak od milijardu i 300 milijuna.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37597" n="298">
					<seg xml:id="ParlaMint-HR_T6.S13.u37597.s0">Zahvaljujem. Odgovor na repliku uvažena zastupnica Nevenka Majdenić. Izvolite.</seg>
				</u>
				<u who="#MajdenićNevenka" ana="#regular" xml:id="ParlaMint-HR_T6.S13.u37598" n="299">
					<seg xml:id="ParlaMint-HR_T6.S13.u37598.s0">Zahvaljujem. Gospodine potpredsjedniče. Pa evo, ja ponovno kažem da mirovine i plaće do 3 tisuće kuna da neće biti taj porez na njih ali isto tako vam kažem a vjerujem da to ne znate da će ove godine biti usklađivanje mirovina. Prema tome, niste u pravu kada govorite. A što se tiče naših umirovljenika a ja dosta razgovaram s njima. Njima je u ovom trenutku najvažnije da dobiju na vrijeme mirovinu, to im je izuzetno važno i ova Vlada zahvaljujući ovakvoj politici, fiskalnoj politici ove Vlade sve do sada svaki mjesec redovito su umirovljenici dobivali mirovine. To je najbitnije. Možete vi pričati šta god hoćete, vi samo želite plašiti umirovljenike a to stvarno nije ni pozitivno ni dobro. Prema tome, nemojte ih plašiti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37599" n="300">
					<seg xml:id="ParlaMint-HR_T6.S13.u37599.s0">Zahvaljujem. I sada je na redu uvaženi zastupnik Krešo Filipović. Izvolite.</seg>
				</u>
				<u who="#FilipovićKrešo" ana="#regular" xml:id="ParlaMint-HR_T6.S13.u37600" n="301">
					<seg xml:id="ParlaMint-HR_T6.S13.u37600.s0">Poštovani gospodine potpredsjedniče, poštovani gospodine ministre, kolegice i kolege zastupnici. Evo ja ću odmah na početku svoje rasprave reći jednu činjenicu za koju mislim da se svi možemo složiti a ona glasi da je puno lakše i ugodnije raspravljati o proračunu u vrijeme ekonomske stabilnosti, kontinuiranog gospodarskog rasta i stabilnog makro-ekonomskog okruženja. Dakle, u uvjetima kada je Republika Hrvatska upravo zahvaljujući kvalitetno osmišljenoj ekonomskoj i fiskalnoj politici Vlade Republike Hrvatske ostvarivala uistinu zavidne rezultate. Smatram da nije na odmet spomenuti neke od tih rezultata ostvarene u prethodnom periodu. To je gospodarski rast koji je prosječno ostvarivan gotovo 6% u prethodnom periodu. Inflacija koja se kretala značajno ispod 3%, povijesno postignuta najniža stopa nezaposlenosti u protekloj godini uz konstantan rast zaposlenosti. Poznato je da je prošle godine ukupno bilo u Republici Hrvatskoj zaposleno preko milijun 550 osoba. Konstantno smanjivanje deficita državnoga proračuna o čemu je govorio i ministar Šuker koji je u 2008. godini iznosio 0,8% itd. Također treba reći i to kako je proračun Republike Hrvatske od 2004. do 2008. godine povećan sa 81 milijardu kuna na 115 milijardi zarez 8, 800 tisuća kuna što nije samo rezultat jačanja gospodarskih aktivnosti i rasta poreznih prihoda. To je ipak rezultat i rada Vlade Republike Hrvatske koji je bio usmjeren na jačanje fiskalne discipline i uspostavu financijske konsolidacije. U tom kontekstu potrebno je spomenuti uvođenje jedinstvenog sustava riznice, obvezne interne kontrole i revizije te trenda prema kojem je državni proračun od 2005. godine pokrivao svoju potrošnju iz prikupljenih prihoda što znači da je ostvarivan primarni suficit proračuna. To je dakako doprinijelo i smanjenju duga opće države ali isto tako i konstantnom i kontinuiranom smanjenju deficita državnog proračuna. Nažalost, okolnosti u našem okruženju su se značajno izmijenile i tim novim okolnostima jednostavno se moramo kontinuirano prilagođavati i mi u Republici Hrvatskoj prije svega radi očuvanja fiskalne održivosti te očuvanja radnih mjesta i koliko god je to moguće očuvanja standarda naših građana. Naime, novonastale prilike u svjetskoj ekonomiji u drugoj polovici 2008. godine koje su nažalost nastavljene i tijekom 2009. godine najblaže rečeno su zabrinjavajuće. Mnoge zemlje svijeta ali i našeg najbližeg okruženja doživjele su uslijed sloma svojih financijskih sektora i veliki ekonomski šok. Ovdje treba naglasiti jednu činjenicu kako je financijski sektor Republike Hrvatske dok su mnoge druge zemlje morale ulagati ogromna sredstva za sanaciju i konsolidaciju svog financijskog sektora ipak je ostao neokrznut i ostao stabilan. Tome prije svega treba zahvaliti promptnom reagiranju Vlade Republike Hrvatske koja je predložila ovome Saboru donošenje zakona kojim se podiže osigurana štednja sa 100 tisuća kuna na 400 tisuća kuna. Treba dakle jasno reći da se danas gotovo sve zemlje našeg okruženja nalaze u dubokoj ekonomskoj krizi i bilježe pad gospodarskih aktivnosti koji je znatno jačeg intenziteta od očekivanog. To se odnosi čak i na one zemlje koje su se ponosile svojim gospodarstvima te svojom fiskalnom i monetarnom politikom, danas je o tome ovdje bilo riječi. Dakle, u takvim okolnostima odnosno u okolnostima negativnih međunarodnih ekonomskih kretanja bilo je za očekivati slične trendove u Republici Hrvatskoj iz razloga što Republika Hrvatska nije neka izolirana destinacija, već naprotiv Republika Hrvatska je dio europskog ali i globalnog financijskog i gospodarskog sustava. Uvažavajući promjene makro-ekonomskih okolnosti te negativan utjecaj globalne financijske ekonomske krize i na hrvatsko gospodarstvo ovaj rebalans državnog proračuna kao i onaj prethodni baziran je na očekivanom padu realnog bruto domaćeg proizvoda na godišnjoj razini od 4,5% i prosječnoj inflaciji od 2,7%. Ta činjenica utjecala je na smanjenje iznosa na prihodovnoj strani u odnosu na izvorni proračun ali su ti prihodi povećani u odnosu na prethodni rebalans za 1,4 milijarde kuna tako da ukupni prihodi iznose 111 milijardi kuna. Spomenuto povećanje rezultat je planiranog uvođenja novih ili povećanja poreza te trošarina što uistinu nisu popularne mjere. Ja se osobno mogu s time složiti da to nisu popularne mjere, međutim osobno smatram da su one u ovoj situaciji nužne jer osim ušteda koje su već činjene tijekom ove godine a radi stabilnosti javnih financija te zadovoljavanja nužnih javnih potreba neophodno je intervenirati i na prihodovnoj strani proračuna. Tijekom godine činjene su značajne uštede na rashodovnoj strani proračuna koje su kroz sva tri rebalansa ostvarena u iznosu od 6,5 milijardi kuna tako da ukupni rashodi proračuna iznose 120,5 milijardi kuna. Ovim rebalansom proračuna rashodi su smanjeni za 978,6 milijardi ali su istovremeno preraspodjelom i uvođenjem potpora za očuvanje radnih mjesta povećani za 720 milijuna kuna što znači da su neto uštede u odnosu na prethodni rebalans proračuna ostvarene u iznosu od 260 milijuna kuna. Veoma je važno naglasiti kako se unatoč značajnom smanjenju rashodovne strane proračuna odnosno smanjenju državne potrošnje kroz sva tri ovogodišnja rebalansa kontinuirano povećavaju stavke na rashodovnoj strani koje pridonose očuvanju radnih mjesta i zaštiti najugroženijih skupina stanovništva. U tom kontekstu spomenut ću činjenicu kako su izdvajanja za poticanje razvoja poduzetništva zadržala kontinuitet iz prethodnog razdoblja uz napomenu da su ista u posljednje četiri godine udvostručena, te da su ovim rebalansom predviđena sredstva za potpore poduzetnicima radi očuvanja radnih mjesta u iznosu od 200 milijuna kuna. S obzirom da dolazim sa prostora Vukovarsko-srijemske županije gdje je poljoprivreda iznimno značajna djelatnost iz koje veliki broj ljudi crpi svoj izvor egzistencije, posebno želim izraziti svoje zadovoljstvo što su unatoč nekim traženjima ipak sredstva za potrebe poljoprivrede povećana, povećana su za 15-tak % i to mislim da je jako bitno u kontekstu daljnjih prilagodbi i restrukturiranja našeg poljoprivrednog sektora. Treba reći i to kako je deficit planiran u iznosu od 9,3 milijarde kuna odnosno na razini 2,8% procijenjenog bruto domaćeg proizvoda, što znači kako je manjak smanjen za 1,6 milijardi kuna u odnosu na prethodni plan. Ono što mislim da je važno naglasiti za ovaj deficit, mislim da je to i ministar u više navrata danas naglasio, da njega neće bit problema isfinancira tijekom godine, naravno na inozemnom tržištu kako bi se što više slobodnih sredstava na domaćem financijskom tržištu ostavilo za naše gospodarstvo, ali i on predstavlja stopu deficita, stopa ta predstavlja ipak razinu kojom Republika Hrvatska održava svoju kredibilnost na svjetskom financijskom tržištu. Na kraju reći ću i to kako je radi ostvarenja ovoga proračuna prvenstveno njegove prihodovne strane, te radi osiguranja potrebnih mjera za očuvanje radnih mjesta, potrebno promijeniti i donijeti određeni broj zakonskih propisa kojima je cilj snažno antirecesijsko djelovanje i smanjenje deficita državnog proračuna. I o tome je danas bilo dosta riječi. O njima dakle ovom prigodom neću puno govoriti, jer će o istome već sutra biti rasprava na saborskoj sjednici, ali ću spomenuti to kako će ti zakoni koje ćemo donijeti i o kojima ćemo raspravljati tijekom narednih dana, pridonijeti državnom proračunu samo u 2009. godini za punih milijardu i pol kuna, a svoj onaj veći i pozitivniji efekt dat će tek u 2010. godini kada će ti pozitivni efekti iznositi oko 4,5 milijardi kuna. I na kraju želim reći da ću osobno prihvatiti ovaj proračun koji se bazira na neki način na solidarnosti svih slojeva društva i svih gospodarstvenika u Republici Hrvatskoj u ovoj teškoj gospodarskoj situaciji. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37601" n="302">
					<seg xml:id="ParlaMint-HR_T6.S13.u37601.s0">Zahvaljujem. Uvaženi zastupnik Goran Marić.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37602" n="303">
					<seg xml:id="ParlaMint-HR_T6.S13.u37602.s0">Hvala lijepa. Već sam kazao da svaka ekonomska mjera ima i pozitivne i negativne učinke i svaka ekonomska mjera može biti i kratkoročna i srednjoročna i dugoročna, a ovaj rebalans treći po redu u ovoj godini je mjera fiskalne politike i može biti dobra pretpostavka za srednjoročne i dugoročne mjere, a ona je isključivo kratkoročna mjera. Ali istodobno s provedbom rebalansa moraju se donositi mjere koje će neutralizirati negativne pojave i trendove i koje će poticati proizvodnju, a samo povećanom proizvodnju poznato je da se može izići iz recesije. Nesporno je da u Hrvatskoj ima i siromašnih, ali je nesporno da u mnogočemu Republika Hrvatska prednjači u odnosu na druge zemlje. Rijetko koja država u svijetu ima toliki broj automobila i skupocjenih automobila kao Republika Hrvatska u odnosu na broj stanovnika. Rijetko koja prekomorska zemlja ima toliko jahti koliko Hrvatska u odnosu na broj stanovnika. Hrvatska ima čak odvjetnika više nego jedan Japan koji ima 100 milijuna stanovnika. Hrvatska ima cca pet milijuna mobitela kao rijetko koja država sa tolikim brojem stanovnika. Hrvatska ima i mnoštvo tvrtki koje su otišle u stečaj, a da su njihovi vlasnici postali jedni od najbogatijih u državi. Hrvatska ima i to da pojedinac ili korporacija ili skupina ima udjela u BDP-u više od 1% što je vrlo rijetko u drugim, sa imovinom više od 1% što je vrlo rijetko u drugim državama. Sve to ima uzroka i u onome što je Hrvatska naslijedila iz '90.-tih godina, jer nije samo posljedica recesije, nego je posljedica još i pretvorbe i privatizacije. Pa ne čudi da smo u teškoj situaciji kad samo od prodaje jedne banke nismo dobili u proračun ni kune, a ta banka ostvari u osam godinu jednu milijardu eura dobiti. Sve je to spalo danas na leđa državnom proračunu i ministru i Vladi. Ima i primjera neučinkovitog upravljanja godinama. Primjer brodogradnje. Sigurno je da bi brodogradnja bila učinkovitija kad ne bi bilo, kao što je godinama, da 2/3 zaposlenika ukupno u brodogradnji radi 1/3 poslova, a 1/3 zaposlenika koji su kao kooperanti rade 2/3 vrijednosti poslova u brodogradnji i da su kooperanti brodogradilišta jedni također od najbogatijih i tvrtki i pojedinaca vlasnika tvrtke. Imamo i državnih poduzeća koja se upravlja loše, koji su i u gubitku i treba mijenjati tamo direktore, a mi ih evo priznajem nismo mijenjali. Vrijeme je da ih se promijeni. Može se nešto učiniti pozitivno za sve građane Republike Hrvatske. Ima prostora za smanjenje pretplate Hrvatske radiotelevizije i mogu nadomjestiti nedostatak prihoda učinkovitijim upravljanjem i racionalizacijom poslovanja, kupnjom s manjom cijenom raznih serija, izradom scena i slično. Ima prostora jer je upitno i zakonski i ekonomski pretplata na fiksnu telefoniju. Ima slučajeva kada pojedinci ili grupacije naglo postanu bogatiji time što je država svojim postupkom njih obogatila. Takve postupke treba oporezivati. Kad se poljoprivredno zemljište preko noći proglasi u građevinsko, onda to su tolike promjene vrijednosti u imovini da to treba razmisliti da to bude podloga za oporezivanje. U ovakvoj situaciji otežanih uvjeta gospodarenja, neobjektivno je držati i nerealno prireze na razini 18% u Zagrebu, 15% u Dubrovniku, 15% u Osijeku jer se može gospodariti uspješno, razvijati centre, razvijati gradove i upravljati i osvojiti vlast i uz 0% prireza kao što rade to ovdje načelnici općina ili gradonačelnici ima primjer Zadra, primjer Koprivnice gdje čak osvajaju i sa 70% glasova, 85 kolega, hvala lijepa uz 0% prireza. Znači može se. I to su mjere koje treba donositi i koje će pripomoći da iziđemo iz recesije. Krajnje je vrijeme da se instrumentima monetarne politike utječe na smanjenje kamatnih stopa, na smanjenje pasivnih kamatnih stopa, a to je moguće, to je moguće instrumentima monetarne politike i to selektivnim pristupom. Znam da preuzimam odgovornost ponovnih napada na sebe jer kad sam govorio da treba smanjiti stopu obvezne pričuve onda sam bio izvrgnut napadima, a kad se to učinilo onda se hvalospjevi dijele drugima, ali meni je važno da se to učinilo i da je to pripomoglo. Tako i sada kažem da treba smanjiti stopu obvezne pričuve za kreditne plasmane na stambene kredite i to na onih 2% popisanih u Europskoj uniji, da to treba smanjiti stopu obvezne pričuve na kreditne plasmane za ulaganje u novu proizvodnju, novu tehnologiju, nove pogone, ali isto tako da treba, ako treba i povećati da bi se održala stabilnost financijska i povećati izdvajanja stope obvezne pričuve na kreditne plasmane za kupnju i preuzimanje drugih društava. Pa nek bude ponovo i 17 i 20% na takva preuzimanja. A poznato je da je samo jedna korporacija u Hrvatskoj u svim bankama u Hrvatskoj iskoristila potpuno limit kreditnih plasmana, a 80% tih plasmana čine kreditni plasmani za preuzimanje drugih društava. To je sve poremetilo gospodarsku situaciju u Hrvatskoj. Zbog svega navedenog kazao bih, podsjetio bih na jednu, kad se govori o poslodavcima jedan poznati ekonomist Smith je kazao da izvršavajući oni i poduzetničku ulogu i ostvarujući dobit vrše i neku ulogu općeg dobra i to je on nazvao teorijom nevidljive ruke. Međutim, ima s obzirom na ostvarene dobiti i ekstra dobiti koje se ostvaruju u pojedinim segmentima. Imam dojam da su zanemarili opće dobro, a da isključivo rade u interesu ostvarenja dobiti i da i u tom slučaju ne vrijedi Smithova nevidljiva ruka, nego da im treba čvrsta državna, ali vidljiva ruka. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37603" n="304">
					<seg xml:id="ParlaMint-HR_T6.S13.u37603.s0">Zahvaljujem. I sad imamo 5 replika. Prvo je uvažena zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37604" n="305">
					<seg xml:id="ParlaMint-HR_T6.S13.u37604.s0">Hvala lijepa. Kolega Marić je na jedan izvrstan način opisao stanje u Hrvatskoj. Ja ću samo ponoviti možda nekoliko, neću uspjeti sve reći u 3 minute ili 2 minute. Kaže imamo vlasnika jahti više nego u bogatim zemljama. Bogataši su oni koji su stjerali neke tvrtke u stečaj. Ima pojedinaca čiji prihodi učestvuju negdje sa 1% BDP-a. Kaže državnim poduzećima, nekim državnim poduzećima se loše upravlja. Nemamo učinkovito poslovanje u državnim i javnim poduzećima navodeći televiziju. Država svojim postupcima pogoduje bogaćenju, a takvo bogaćenje ne oporezuje. Kaže, ne treba držati visoke prireze u gradovima, ali država drži visoke poreze u državi. Ja potpisujem sve ovo što ste vi rekli, ali kamo sreće da je ovo umjesto vas rekla predsjednica Vlade ili ministar financija. Da su oni to rekli, onda bi ovaj proračun izgledao drugačije, onda nam ne bi došli sa prijedlogom da se oporezuje rad sadašnji i bivši koji donosi prihod od 3 000 kuna. Bilo bi daleko bolje kažem da ovo što ste vi izgovorili da su to izgovorili oni koji su kreirali proračun.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37605" n="306">
					<seg xml:id="ParlaMint-HR_T6.S13.u37605.s0">Odgovor na repliku, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37606" n="307">
					<seg xml:id="ParlaMint-HR_T6.S13.u37606.s0">Hvala lijepa. Kolegice Zgrebec, ovaj 3. rebalans proračuna je nužan i dobar za ovakvu situaciju jer je on kratkoročna mjera, što sam i naglasio, ali je dobra podloga za donošenje sredovječnih, dugoročnih mjera, a o kojima sad imamo probleme koje treba rješavati dugoročnim i sredovječnim mjerama i probleme koje sam ja naznačio u svom izlaganju. Međutim, iskoristio bih priliku pa bih kazao da i oni najveći kritičari koji upućuju i na Vladu i podučavaju nas što treba činiti, a kad sam spomenuo u količini automobila, daleko najveći broj automobila u Europi od svih gospodarskih komora ima Gospodarska komora Hrvatske. A upravo odonuda dolaze glasovi kako se trebamo ponašati i kako činiti. A da izvršimo analizu svih gospodarskih subjekata, koliko su spremni dobrovoljno davati i uplaćivati članarinu, potpisujem više od 95% bi reklo ne žele plaćati za takvu gospodarsku komoru članarinu. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37607" n="308">
					<seg xml:id="ParlaMint-HR_T6.S13.u37607.s0">Uvaženi zastupnik Zvonimir Mršić, replika. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37608" n="309">
					<seg xml:id="ParlaMint-HR_T6.S13.u37608.s0">Pa kolega Marić, moram priznati da ste dirnuli bolnu ranu mi. 8 godina štitim građane Koprivnice od prireza, 8 godina osiguravamo visoku kvalitetu života u Gradu Koprivnici ne uvodeći prirez, iako su gotovo svi gradovi u Hrvatskoj ili tek tu i tamo neki nisu uveli i onda se suočavamo danas s jednom činjenicom da Vlada uvodi harač jer za razliku od harača koji će biti ubran i odnesen u Zagreb kad uvedete prirez onda za svaku lipu građani vas mogu pitati gdje ste ga reinvestirali. Za svaku lipu možete pokazati, evo vidite, ovdje je vaš prirez išao. Mi smo do sada činili ono što smo radili u Koprivnici bez prireza. Danas nažalost harač odlazi ponovno na potrošnju. Ima još jedan harač, taj harač se zove vodni doprinos. Za razliku od komunalnog doprinosa kojeg plaćaju oni investitori koji investiraju za svaku lipu zna se gdje je komunalni doprinos investiran, za vodni doprinos se ne zna. Ono što je tužna činjenica da u Koprivnici taj vodni doprinos iznosi više nego komunalni doprinos. Više investitor mora platiti Hrvatskim vodama, nego što plaća svojem gradu, a kada svojem gradu plati onda je to reinvesticija u podizanje kvalitete života u tom gradu. Dakle haračem se otima ono što smo dosada uspjeli sačuvati u plaćama svojih sugrađana.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37609" n="310">
					<seg xml:id="ParlaMint-HR_T6.S13.u37609.s0">Hvala. Odgovor na repliku, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37610" n="311">
					<seg xml:id="ParlaMint-HR_T6.S13.u37610.s0">Hvala lijepa. Kolega prirez je doista bolna točka, to priznam. Ali nisam slučajno današnji dan uzeo, iskoristio da bih to kazao, jer današnji dan nalaže da se to potakne. Olako je prošlo taj namet prireza kako su ga općine, gradovi nametnuli i to u visokom postotku, samo su 3 grada ispod 10% čini mi se. Najviše ih ima 10 i 12%. To je ogroman namet. To je nešto što je najviše usporilo gospodarski rast i što je najviše usporilo potrošnju, jer je izravno utjecalo na visinu neto plaća. Međutim, što se tiče sada mjere iz rebalansa državnog proračuna, neprirodno je da načelnik općine ili gradonačelnik ili župan imaju ovakva primanja kao što u nekim mjestima ima. Vi vjerojatno to dobro radite, jer da ne radite onda ne biste tako osvajali uvjerljivo glasove tamo i bez prireza. Ja vam i čestitam na tome. Ali ima onih koji zlorabe svoju poziciju, a štete na nacionalnoj razini. Prema tome, logično je bilo da se ograniči da ne mogu imati plaće načelnici općine 80% proračuna izdvoji za plaće službenika. I ja bih još predložio da se razmisli o tome da se ograniči da ukupni trošak svih plaća zaposlenika ne može prelaziti primjerice 3 ili 5% ukupnog proračuna i tek ćemo onda dobiti pravu financijsku disciplinu i na tim lokalnim razinama. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37611" n="312">
					<seg xml:id="ParlaMint-HR_T6.S13.u37611.s0">Na redu je uvaženi zastupnik Gordan Maras, replika. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37612" n="313">
					<seg xml:id="ParlaMint-HR_T6.S13.u37612.s0">Hvala lijepo. Kolega Marić u svojoj raspravi ste dotaknuli jednu temu, a to je pravednija raspodjela, odnosno teret krize i na koga on treba pasti. Spomenuli ste i banke. Evo jedan primjer koji na žalost nismo čuli iz Ministarstva financija, ozbiljan je prihod, kada banke posuđuju novac od svojih majki banaka izvana, one ne plaćaju prilikom vraćanja kredite, ne plaćaju porez na kamate, i jedine su izuzete iz toga. Znači kada poduzeće posudi novac izvana, on plaća porez na kamate, dok to banke ne čine. To je jedan veliki iznos. Ili možda bi bilo pravednije da se plaća porez na kamate koje građani ostvaruju u bankama. To znači da određeni dio pučanstva, znači onaj bogatiji dio naših sugrađana ima novaca koje drže kao depozite u bankama i sada su kamate u bankama dosta visoke. Vi možete na depozit, ako imate novaca milijon, 2, 3, 5 kuna dobiti i 10% godišnje i ostvariti na taj način prihod od milijun kuna, ako imate 10 milijona kuna depozita i ne plaćate ništa, nula. Zbog čega nema tog poreza na kamate? Zbog čega tu nismo uzeli 15 ili 20% i na taj način ravnomjernije i više opteretili one ljude koji imaju novac, a 130 milijardi kuna je depozita u bankama. Govorimo o velikom novcu. Znači onaj koji će danas, evo ga ima jedan gradonačelnik u Hrvatskoj koji je rekao imam 60 milijuna kuna na banci. On sa 10 postotnom kamatom zarađuje 6 milijuna kuna godišnje svake godine, a plaća nula kuna. Pa taj može raditi bez plaće i bez ičega. Njemu je život igra. Ali to nam je omogućila ova Vlada ne predlažući takve prijedloge. I to je nepošteno i protiv toga se borimo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37613" n="314">
					<seg xml:id="ParlaMint-HR_T6.S13.u37613.s0">Zahvaljujem. Odgovor na repliku, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37614" n="315">
					<seg xml:id="ParlaMint-HR_T6.S13.u37614.s0">Hvala lijepa. Kolega Maras, kazali ste da ne plaćaju porez na kamatu kad posuđuju novac iz inozemstva, a kad vraćaju zarade na tomu, a da se plaća …/Govornik se ne razumije./… Ne plaća se inače porez na kamatu, i ja mislim da na tome treba i ustrajati i da ne treba porez na kamatu, jer je kamata komercijalna kategorija i ona se treba regulirati isključivo instrumentima monetarne politike. Zato sam danas i zavapio da je krajnje vrijeme da se poduzmu te mjere selektivne, da se utječe na visinu tih kamatnih stopa. Krajnje je vrijeme, jer ne možemo izići iz krize da poduzmemo bilo kakve rebalanse, da se zadužimo ne znam koliko, ako ostanu kamatne stope na ovakvoj razini, a za visinu kamatnih stopa je isključivo i odgovorna i zadužena Hrvatska narodna banka, a ne Ministarstvo financija. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37615" n="316">
					<seg xml:id="ParlaMint-HR_T6.S13.u37615.s0">Sada je na redu uvaženi zastupnik Željko Jovanović, replika. Izvolite.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u37616" n="317">
					<seg xml:id="ParlaMint-HR_T6.S13.u37616.s0">Gospodine potpredsjedniče Sabora. Kolega Marić vaše rasprave zaista uvijek iznimno cijenim, mislim da su vrlo kvalitetne, i nerijetko potpuno odudaraju od politike koju inače HDZ vodi, tako da se nadam da ćete imati malo više utjecaja u buduće vrijeme i uspjeti se izboriti za neke od svojih ideja. Nabrojili ste danas, između ostalog, što je sve Hrvatska i čega sve ima u Hrvatskoj. Pa dozvolite da to nadopunim i da kažem da je Hrvatska i zemlja u kojoj smo kroz nekoliko proteklih dana vidjeli da su 3 milijarde kuna nestale u korupciji u Hrvatskoj elektroprivredi i Hrvatskim autocestama i Hrvatskoj željeznici, a na žalost koliko god mi je to teško reći posljednja tragedija sigurno je vezana uz korupciju javne nabave koja se provodila u Hrvatskoj željeznici. Hrvatska je i zemlja u kojoj dnevno na neplaćena potraživanja raste za 23 milijarde kuna, a generator tih neplaćanja su državne tvrtke. Svjedoci smo da se više ne plaćaju ni doprinosi, doprinosi za zdravstveno, doprinosi za mirovinsko, uglavnom od državnih tvrtki. Hrvatska je i zemlja u kojoj 600 tisuća radnika prima plaću manju od 3 tisuće kuna, u kojoj 900 tisuća umirovljenika prima mirovinu manju od 3 tisuće kuna, a prosječna košarica četveročlane obitelji iznosi 6 tisuća 612 kuna. Dakle, Hrvatska je zemlja u kojoj milijon i 500 tisuća ljudi živi na rubu siromaštva, Hrvatska je zemlja u kojoj aktualna Vlada koja je zemlju i dovela na rub ponora predlaže da upravo ti jadni radnici i umirovljenici budu glavni nositelji izvlačenja iz krize, što samo pokazuje koliko zapravo ova Vlada više nema nikakav legitimitet da vodi Hrvatsku dalje.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37617" n="318">
					<seg xml:id="ParlaMint-HR_T6.S13.u37617.s0">Odgovor na repliku, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37618" n="319">
					<seg xml:id="ParlaMint-HR_T6.S13.u37618.s0">Hvala i na komplimentima, ali i ja djelujem u okviru politike HDZ-a i moje rasprave su doprinos politici HDZ-a. Što se tiče vaših opaski konkretnih, ja se nikada ne bih upuštao u ocjene izravne kad se radi o sumnjivim situacijama i karakterizirao nešto kao korupciju, kao pljačkom, a samo na temelju novinskog natpisa. Isto tako bih kazao da ni korupcija, ni pljačka, ni nemoral nisu vlasništvo nijedne političke stranke. To pripada nijedne ... to pripada samo svakom pojedincu. Dobro i zlo se razlikuje u pojedincu, a ne u skupini. A naravno da tamo gdje su ljudi tamo su i vrline i mane. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37619" n="320">
					<seg xml:id="ParlaMint-HR_T6.S13.u37619.s0">Zahvaljujem. Ja ipak moram reći da ova sada jedna i druga replika malo bliže bi morale doći proračunu i rebalansu proračuna o čemu raspravljamo. I imamo još jednu repliku, uvažena zastupnica Božica Šolić. Izvolite.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u37620" n="321">
					<seg xml:id="ParlaMint-HR_T6.S13.u37620.s0">Hvala lijepo gospodine potpredsjedniče. Evo gospodin Marić je u svojoj raspravi dotaknu jedan dio što se tiče lokalne samouprave i praktički 18% prireza. Svi znamo da je to Grad Zagreb. Najveći grad sa najvećim brojem stanovnika. Grad sa najvećim brojem malog i srednjeg poduzetništva. Grad sa najvećim brojem obrtništva. Grad sa najvećim brojem zaposlenih, ali istovremeno i sa najvećim brojem nezaposlenih i grad sa najvećim brojem socijalno osjetljivih. Sve te kategorije koje sam sada rekla, one moraju dati prirez Gradu Zagrebu 18%. I to je ono što u ovom vremenu, vremenu recesije i kada se hrvatska Vlada sa gospođom premijerkom, gospođom Jadrankom Kosor pronalazi i bori za rješenja kako izaći i kako naći rješenja za ovu situaciju. U Gradu Zagrebu je harač, a ne u Vladi Republike Hrvatske. Upravo u Gradu Zagrebu se provodi harač. Gledajte što se događa s tim 18% prireza? Događa se to da smo svjedoci, ja osobno koja živim u Gradu Zagrebu i koja sam zastupnica sa ovog područja, da već duže godina naši obrtnici pri otvaranju svojih tvrtki i malo i srednje poduzetništvo seli se iz Grada Zagreba da bi izbjegli taj harač 18%. Što se događa sa obiteljima nekima? U zadnje vrijeme svjedoci smo da mnoge hrvatske obitelji koje su autohtone u Gradu Zagrebu iseljavaju se iz Grada Zagreba da bi naravno osigurali si bolji život i lakši život na područjima nekih dugih županija. To je istina. I tu vi gospodo iz SDP-a, jer je vaš gradonačelnik iz ... /Govornica se ne razumije./ ...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37621" n="322">
					<seg xml:id="ParlaMint-HR_T6.S13.u37621.s0">Hvala lijepo. ... /Govornici govore u isti glas, ne razumije se./ ... Odgovor na repliku, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37622" n="323">
					<seg xml:id="ParlaMint-HR_T6.S13.u37622.s0">Hvala lijepo. Pa kolegice Šolić, nazvali ste ovih 18% prireza ipak po mojoj procjeni kao što i svi ovdje nazivaju jednim neprimjerenim imenom. Ja bih to nazvao pretjeranim poreznim opterećenjem. I dobro ste primijetili da mnogi sele i sa tvrtkama i sa sjedištima tvrtka izvan Zagreba da bi izbjegli to porezno pretjerano opterećenje. Ali isto događa se jedna situacija koja nije nam baš za pohvalu. Da mnogi fiktivno mijenjaju mjesto prebivališta da bi izbjegli samo plaćanje toga prireza. Ali iskoristio bih ovu situaciju, jer malo prije sam zaboravio kada je napadnuta da je Vlada odgovorna za 600 tisuća zaposlenika koji primaju manje od 3 tisuća kuna plaću. Ja bih samo kazao da za sve te plaće su sindikati koji štite njihove interese potpisali kolektivne ugovore. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37623" n="324">
					<seg xml:id="ParlaMint-HR_T6.S13.u37623.s0">Zahvaljujem. Idemo dalje sa raspravom pojedinačnom. Uvaženi zastupnik Dragutin Bodakoš. Izvolite.</seg>
				</u>
				<u who="#BodakošDragutin" ana="#regular" xml:id="ParlaMint-HR_T6.S13.u37624" n="325">
					<seg xml:id="ParlaMint-HR_T6.S13.u37624.s0">Hvala lijepo potpredsjedniče Hrvatskog sabora. Poštovani gospodine ministre, kolegice i kolege. Pa evo imamo treći rebalans, mislim onom zornom pokazuje da se u Hrvatskoj 6 godina premalo radilo, previše trošilo. Zaduživanje to je bila matrica nekako življenja i države, a i građana. Što se desilo? Mislim da smo se našli pred zidom kojeg ne možemo preskočiti. Gospodarstvo je preslabo, nismo ga razvijali, dugovi su narasli, nema više kredita, da sav taj nerad i dugove njime namirimo. U isto vrijeme ono što je loše mislim tvorac toga kraha nestaje. Čak ga stranka ispraća kao heroja, a novoj, staroj preslaganoj Vladi ostavlja obvezu da uskladi Hrvatsku i njeno stanovništvo sa mogućnostima u kojima jesmo. To je vrlo teško. I upravo ovaj rebalans proračuna treba da smanji plaće, režije, socijalna davanja, zaustavlja projekte. Jednom riječi došli su na plaćanje računi koje je HDZ-ova vlast ili njen ex ili po zadnjem saboru stranke, počasni predsjednik napravili u prvom redu rasipničkim obećavajućim ponašanjem. Posebno se to pokazalo pred lokalne izbore kada je prvi rebalans proračuna, umjesto da ima neophodne mjere za osnaživanje gospodarstva, reforme, smanjivanje državne potrošnje bio jedna kozmetička radnja u funkciji izbora. Ostali su svi projekti tada, a nuđeni su čak i neki novi. Ubrzo se pokazao i pad gospodarstva, pad BDP-a minus 6,7% prva tri mjeseca, a kada smo donosili proračun 2009. prognoze su bile rast 2% itd. Sve je to pokazalo da je vladajuća struktura nije bila u tijekovima krize u koji smo ušli. I što sada? Imamo treći rebalans u 7 mjeseci ove godine. Prva dva povećali su deficit proračuna. Što možemo očekivati od trećega? Kao što vidimo matrica je ista, rezovi prema najosjetljivijima, manje plaće radnicima, manje mirovine, ionako siromašnim umirovljenicima i braniteljima, ukidanje socijalnih prava najugroženijima. U drugom proračunu imali smo priliku vidjeti da se u školstvu sve uzelo što se moglo uzeti, od besplatnih knjiga, ne znam, prijevoza, domova itd. i nastavlja se sada uzimati onima koji su najmanje zaslužni za ovu krizu. Gdje su u ovom rebalansu novci za pokretanje proizvodnje, očuvanje radnih mjesta, spašavanje životnog standarda? Zašto se ne ide na oštre rezove smanjivanja ogromne državne potrošnje koja je oko 25 milijardi kuna? Da li itko u ovoj vladajućoj garnituri ne može skupiti snagu i reći, ne treba nam toliko općina, gradova, županija, ali i ne samo reći, nego i predložiti konkretne poteze. Jer reforma državne uprave ne znači samo uvođenje reda u plaće i privilegije čelnika lokalne vlasti. Problem je u enormno nabujaloj državnoj administraciji i lokalnoj samoupravi. Kome i dalje treba četiri puta veći broj općina i gradova od onih koji je bio kada se formirala samostalna Hrvatska? Ne znam. Da li nam je da bi se to riješilo potreban netko drugi koji će taj višak državne administracije i teritorijalnog ustrojstva odmah skresati? Recimo na kraju koliko to košta a koliko od toga ovaj narod koji to plaća ima koristi od cjelokupnog toga. Napravimo konačno i analizu koliko investicija imamo a u kojim nam u ovom momentu ne trebaju. Još prije par mjeseci pred lokalne izbore ex premijer je otvarao radove za nepostojeće putove a sve u promotivne svrhe vladajućih. Zašto i danas ne kažemo jasno i glasno da investicije kao pelješki most nisu bile realnost nego sila ex premijera i njegov inat. Zašto predsjednica jasno ne kaže da je pelješki most promašaj u vremenu u kojem je započet sa gradnjom? Zašto posjećuje IGH društvo koje kupuje zemlju oko tog mosta i koje je jako zainteresirano za gradnju? Uostalom, postavljam si jedno pitanje zašto nije tako atraktivno kupovati zemlju u Slavoniji na budućoj trasi kanala Dunav-Sava-Dunav. Pa zato što to nikada neće ni biti iskopano a trebao bi nam itekako da stabiliziramo poljoprivredu i uz njega stvorimo tisuće navodnjavanih hektara. Hrvatska sa nepunih 10 tisuća hektara koje navodnjava sa manje od 1% korištenih poljoprivrednih površina na jednom je od posljednjih mjesta po navodnjavanju u Europi. Suše su kod nas svake tri do četiri godine. A šta se tad dešava? Smanjuju se prinosi od 20 do 80%. A što mi imamo u vezi toga u rebalansu? Sitne novce koje smo predvidjeli i dalje smanjujemo, to je pitanje onoga dijela oko navodnjavanja koje bi svakako trebalo povećati. Da se ne bi baš ponašao kao političari opće prakse koji nam nude kvalitetna rješenja kao kupovinu pšenice kada je jeftina na svjetskom tržištu umjesto proizvodnje kod nas jer je to jeftinije za državu, ili čak šalju poruke preko sredstva priopćavanja da nam seljaci uopće ne trebaju jer su preskupi. Ja ću ipak reći nešto o dijelu proračuna koji se odnosi na poljoprivredu. Danas kada gledate proteste poljoprivrednika u Bruxellesu koji nisu zadovoljni poljoprivrednom politikom EU-a za koji se izdvaja 40% proračuna sa gotovo 55 milijardi. Postavlja se pitanje šta u ovom proračunu znači 4 milijarde kuna predviđenih za poljoprivredu ili ni 4% proračuna. U isto vrijeme gledamo i slušamo na našim TV programima veleumne profesore koji jednim klikom na laptopu donose uštede na rebalansu proračuna baš na stavci kojoj subvencije poljoprivrede. I sve to narod gleda, sluša, seljaci su sve više iziritirani, poljoprivredni proizvođači se pitaju kakvu im budućnost nudi ova država. A naši stručnjaci za proračun samo prepisuju stavke, brojke. Sve ove godine umjesto da poslije svakog proračuna analiziraju šta je postignuto povećanjem i ulaganjem u poljoprivredu i da li se išlo pravim smjerom jer postavljaju se opravdanja pitanja ako i toliko novaca što ih dajemo kakvu imamo proizvodnju, a konstatacija te proizvodnje je da ona se nije dostatno povećala, i šta je bilo da je enormno rastao uvoz. To je istina i zbog toga treba voditi više kontrole kako se ta sredstva troše. Zato je ovaj rebalans a posebno onaj za 2010. u odjelu poljoprivrede treba jasno definirati ciljeve poljoprivredne politike. U prvom redu znači temeljito treba izvršiti se revizija potpore, pa to je i sama Vlada rekla, zatim njihovu transparentnost, potrebnu ciljanost i izbalansiranost. Problemi koje danas imaju poljoprivredni proizvođači žitarica, pšenica ili stoke mlijeko posljedica su neracionalnog razvoja i neoptimalnog iskorištenja proizvodnih činitelja, visoko sofisticirane i skupe mehanizacije koja nema optimalni koeficijent korištenja a kupljena je na kredit, te nesigurnog tržišta na koje utječu europska proizvodnja koja je subvencionirana po drugim kriterijima. I upravo zbog toga dolazi do ovih problema koje imamo da nam ne može se živjeti od proizvodnje mlijeka, pšenice itd. Posebno treba razraditi politiku ruralnog razvitka jer 44% stanovništva živi u ruralnim seoskim prostorima. Njima treba kroz poticaje omogućiti zaposlenost i sigurne prihode, podizanje razine obrazovanje te će to dovesti i do pomlađivanja stanovništva u ruralnim sredinama i ostajanja mladih i popune na tim prostorima. Zbog toga ovaj rebalans svakako trebao bi povećavati određene stavke koje su vezane za poljoprivredu od intervencija na tržištu, zatim pitanja istraživanja u poljoprivredi što isto se smanjivalo, subvencije poljoprivrednicima, obrtnicima, malim poduzetnicima u ruralnim sredinama i pitanje razvoja slatkovodnog ribarstva, tu je sasvim se ukinule te kapitalne pomoći. I na kraju pitanje iz regionalnoga razvoja šumarstva i vodnog gospodarstva, sustav navodnjavanja svakako bi trebalo povećati tu stavku. Mnogo toga mislim trebalo bi se smijenjati. .../Govornici govore u glas, ne razumije./...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37625" n="326">
					<seg xml:id="ParlaMint-HR_T6.S13.u37625.s0">Hvala lijepa. Replika se ne prihvaća jer je završeno bilo. Imamo dva ispravka netočnih navoda i jednu repliku. .../Upadica se ne čuje./... Prekasno, završila je rasprava. Prvo je uvaženi zastupnik Frano Matušić. Izvolite.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37626" n="327">
					<seg xml:id="ParlaMint-HR_T6.S13.u37626.s0">Uvaženi gospodine potpredsjedniče. Pa ponavljat ću u ovom domu koliko to bude potrebno da je pelješki most stvarna potreba stanovništva hrvatskog juga bez obzira koliko to vi to mislili da to nije tako ali hrvatski narod hrvatskog juga doista misli da je to njihova potreba i to jest njihova potreba. Dragi gospodine, vi do Osijeka imate i auto-cestu i željeznicu, vi iz Varaždina isto imate i auto-cestu i željeznicu, do Rijeke imate auto-cestu i željeznicu, do Splita imate auto-cestu i željeznicu. A što imate dalje? Ništa nemate. I onda vi govorite koje su potrebe hrvatskog juga. Pa dajte pogledajte malo o čemu se radi, sramite se kako možete tako govoriti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37627" n="328">
					<seg xml:id="ParlaMint-HR_T6.S13.u37627.s0">Hvala. Drugi ispravak netočnog navoda uvažena zastupnica Karmela Caparin. Izvolite.</seg>
				</u>
				<u who="#CaparinKarmela" ana="#regular" xml:id="ParlaMint-HR_T6.S13.u37628" n="329">
					<seg xml:id="ParlaMint-HR_T6.S13.u37628.s0">Hvala lijepa. Gospodine potpredsjedniče. Ispravila bih netočan navod kolege koji kaže da se ovim rebalansom režu socijalna davanja. Već smo sto puta rekli da se ne režu socijalna davanja jer ovim rebalansom je ostalo 4 milijarde kuna u proračunu i za socijalno ugrožene, i za rodiljne naknade i za doplatak za djecu koji koristi 400 tisuća djece. A što se tiče vašeg prijedloga kako državnu upravu reformirati, pa vi dajete prijedlog da se 70 tisuća ljudi otpusti i u državnoj upravi i 30 tisuća u javnoj upravi, a pomnožite to puta dva ili tri puta članova obitelji pa da vidimo kako bi bili socijalno osjetljivi.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37629" n="330">
					<seg xml:id="ParlaMint-HR_T6.S13.u37629.s0">Imamo repliku uvaženi zastupnik Davor Bernardić.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u37630" n="331">
					<seg xml:id="ParlaMint-HR_T6.S13.u37630.s0">Uvaženi kolega Bodakoš, pa dobro ste primjetili kada ste vukli paralelu između toga što se radi na Pelješkom mostu i kanalu Dunav-Sava koji bi trebao biti isto tako napravljen. Pa nema nikog u ovoj zemlji tko je protiv Pelješkog mosta, ja mislim da taj ne postoji. I zapravo bi svi bili sretni kad bi se taj most mogao završiti u što kraćem roku, no problem je taj što se ove godine i dalje idu izdvajanja za Pelješki most na razini 100 milijuna kuna, a radovi se neće odvijati onom dinamikom odnosno ne možemo utvrditi na koji će se način odvijati radovi budući da će se odvijati podvodni radovi. I htio bih još nešto reći. Stavka vezana za Pelješki most. Da je odlučnosti, kolege iz HDZ-a, Pelješki most se može napraviti u dvije, tri godine, samo treba reći idemo napravit, to je naš prioritet, idemo napraviti Pelješki most. A ne sad se odgađa gradnja Pelješkog mosta, kao što se odgodila gradnja autoceste Zagreb-Sisak, kao što se odgodila gradnja autoceste do Dubrovnika, kao što se odgodila gradnja autoceste do Bjelovara, kao što se odgodila gradnja autoceste do Koprivnice, kao što se odgodila gradnja kanala Dunav-Sava. To su sve projekti koje će neka Vlada u nekom vremenskom trenutku trebati završiti, a za sada se ne nazire kraj toga jer se ne odustaje od toga, a zapravo se već odustalo. Pa ajmo završit to, u dvije, tri godine ako je odlučnosti. To je ono što pričam.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37631" n="332">
					<seg xml:id="ParlaMint-HR_T6.S13.u37631.s0">Sada je na redu odgovor na repliku, uvaženi zastupnik Dragutin Bodakoš. Izvolite.</seg>
				</u>
				<u who="#BodakošDragutin" ana="#regular" xml:id="ParlaMint-HR_T6.S13.u37632" n="333">
					<seg xml:id="ParlaMint-HR_T6.S13.u37632.s0">Hvala lijepo, gospodine potpredsjedniče. Pa kolega Bernardić, pa upravo je to ovo što sam ja rekao. Pitanje je nečega što se radilo i što se toliko forsiralo, pa nitko nije protiv toga da mi napravimo kanal Dunav-Sava-Dunav, da se napravi taj most. Ali da li je u svim tim situacijama bilo mogućnosti i potrebe da se baš to tada radi? Upravo te procjene koje je imao ex premijer i koje su svi ponavljali i koje su svi danas bez problema prihvaćaju da se šest godina, i gospodin Frane i ostali prihvaćaju da je to normalno sad da se to odgodi šest godina. Nešto se počelo, stalo se. Mislim da je bilo bolje da se počne, završi, ali ono što će nam donesti određeni prioritet, što će nam donesti novu vrijednost i što će nam kao takovo i stvoriti dohodak s kojim ćemo mi moći poslije i izgraditi pa i taj most za Pelješac, Pelješki most. Jer sigurno da bi ljepše bilo da se autoputom može doći do Dubrovnika nego na ovaj način na koji idemo sada, ali isto tako treba i otvoreno danas reći pa nismo, pogriješili smo, nismo trebali toliko forsirati kad smo vidjeli da baš to nije moguće u ovome vremenu i realizirati. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37633" n="334">
					<seg xml:id="ParlaMint-HR_T6.S13.u37633.s0">Zahvaljujem. Na redu je pojedinačna rasprava, 16. po redu od 53. Uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37634" n="335">
					<seg xml:id="ParlaMint-HR_T6.S13.u37634.s0">Poštovani potpredsjedniče, ministre i kolege zastupnici. Sigurno da Vlada Republike Hrvatske morala je poduzeti mjere koje su trenutno predmet raznih kritika, od neumjesnih do nesnošljivih i to najviše od onih političara koji su i sami desetljećima u samom vrhu hrvatske politike i koji su obnašajući razne funkcije dali svoj dosta veliki obol sadašnjem gospodarskom stanju u zemlji. Vlada Republike Hrvatske morala je poduzeti i takve mjere čiji će pozitivni efekti trenutno djelovati i preduhitriti veće gospodarske i socijalne probleme kako se ne bi ostvarila želja onih katastrofičara koji prizivaju bankrot, financijski slom tj. katastrofu u Hrvatskoj. Nezadovoljstvo građana, radnika, umirovljenika razumljivo je. Razumljivo je da sigurno nitko neće prihvatiti sa zadovoljstvom ako mu se smanjuje plaća, mirovina itd. Tako da bez obzira koliko oni bili nezadovoljni, ali mislim da ipak shvaćaju trenutku situaciju i to bolje shvaćaju od tih pojedinih političara. Pozitivno je to utoliko što će sve te mjere trajati, imaju određen rok, a to je rok negdje kraj 2010. godine. No ipak, ne treba zaboraviti jednu činjenicu, da je zadnjih pet do šest godina razina socijalnih prava znatno povećana u Hrvatskoj i to od većih mirovina, plaća, naknada nezaposlenima, roditeljske potpore, dječji doplatci, smanjeni broj nezaposlenih, a povećan broj zaposlenih. Vlada Republike Hrvatske nije negativno intervenirala niti u jedan propis kojim su uređena materijalna i socijalna prava, a posebno je poštivala sva prava državnih službenih i namještenika koja proizlaze iz kolektivnih ugovora. Sigurno da takva razina materijalnih i socijalnih prava ima svoju cijenu i da u ovom trenutku za sadašnje prilike je ona preskupa i ona se kroz ovaj rebalans proračuna privremeno umanjuje. Vlada Republike Hrvatske ne smije nasjesti oporbenoj euforiji u želji da dođu na vlast, da preuzmu vlast pa predlažu svega i svašta, prijedloge s kojima bi građani i radnici doživjeli još gore. Zamislite prijedloge, a logično da je to po onoj diviziji oporbenoj, što narodu gore, oporbi bolje jer će lakše doći na vlast, zamislite prijedloge o otpuštanju radnika čak od 40 do 70 tisuća u Hrvatskoj. Pa to pojedini političari tako izgovaraju olako, a da ne kaže koliki bi to bio trošak proračuna, koliko bi to u principu, kakve bi ustvari posljedice imale to po sudbini tih ljudi koji bi ostali bez posla, koji bi obilazili centre za socijalni rad, koji bi faktički bili na ulici i bez posla. Mislim da su takvi prijedlozi nesuvisli i držim da nisu dobronamjerni za radnike u Hrvatskoj. Prizivanje Međunarodnog monetarnog fonda i obmanjivanje javnosti da Međunarodni monetarni fond ne bi dodatno rezao i smanjivao plaće ni socijalna prava, mirovine itd., pa to je u najmanju ruku licemjerno. Licemjerno iz prvog razloga što Vlada 2000.-2003. već ima iskustva sa dva stand-by aranžmana koja je sklopila s MMF-om i znadu što su morali i na koji način su se obvezali bez socijalnih partnera na rezanje i plaća i svih socijalnih prava u tom trenutku. Cijenu čak to plaća i ova Vlada. Cijena je nekih blizu 2 milijarde kuna, ne znam, do sad je nekih milijardu i pol itd. Pa imamo i najsvježije primjere. Imate najsvježije primjere koji su sada u tijeku gdje je MMF sklopio ugovore, uzmite Srbiju gdje su se odmah zamrznule plaće, mirovine, otpustili državni službenici, smanjenje svih socijalnih prava. Imate Letoniju koja isti čas smanjit morala plaću za dodatnih 20% u odnosu na prošlo godinu pa je to ukupno nekih 35% su im smanjili, skresali sva socijalna prava, smanjili mirovine za 10%, imate Mađarsku koja je zatražila pomoć MMF-a, ali je prvo morala odmah devalvirati 30% svoju valutu u odnosu na euro i povećati PDV sa 20 na 25%. Znači, tamo gdje dolazi Međunarodni monetarni fond, logično da on neće ništa naređivati, ali će normalno tražiti što mora Vlada učiniti kako bi oni ipak onda tu pomogli ili bili neki financijski tutor ovdje. Mislim da bi to bilo daljnje otežavanje preživljavanja ovih građana i dodatni teret za građane ove zemlje. Zato nemojte prizivati MMF, već dajte podršku ovoj Vladi da bez vanjskog tutora izađemo iz ove gospodarske i socijalne situacije. Vlada po meni treba i slažem se sa svima koji su to danas izgovorili i više puta, treba zaštititi građane od bankarskih lihvarenja kojima sve više osiromašuju građane i svode ih na razinu dužničkog ropstva. Kamate na kredite su abnormalne, abnormalno visoke kao i kamate na štednju građana kojima privlače novac u banke. Ja ću se pozvati, evo sad opet na Kanadu, netko je spomenuo tu Kanadu. U Kanadi je štednja, kamate na štednju 1%. Imate čovjeka, naš čovjek koji tamo živi veli meni se ne isplati ulagat novce moje i štedjet u banci, ja ih moram negdje iskoristit, ulagat ih moram negdje u privredu, u gospodarstvo jer mi je kamata premala. Kod nas banke ne idu tom logikom. Idu kontra logikom, kako usisat sve više novaca od građana, a ne da se ulaže u razvoj gospodarstva. Nedopustivo je da banke dijele milijarde dobiti dok privreda i građani sve teže žive. Što građanima gore, bankama bolje u Hrvatskoj, bez obzira koliko se možda Vlada ne smije miješati, ali mislim da treba donijeti propise i da treba oporezovati i te banke. Treba isto tako uvesti porez na imovinu koja nije u funkciji osobne potrošnje. Isto tako, predložio bih da se uvede porez na imovinu sumnjiva porijekla i to na taj način da bi porez vlasnik plaćao sve dok ne dokaže ispravnost na koji način je stekao tu imovinu. Neka plaća porez, a mislim da u Hrvatskoj takvih ima i da ne bi bilo teško i kroz njih doći do dodatnih sredstava, do dodatnog prihoda. Pa znate, nekad su postojale komisije za ispitivanje porijekla imovine. Prisjetimo se i toga da imali su i ona dobrih iskustava. Vlada isto tako mora stati na kraj parazitskom životu javnih poduzeća. Nedopustivo je da u upravnim odborima, upravnim vijećima, nadzornim odborima sjede ne znam koliko broj ljudi po nekom ključu bravarskom političkom praksom, po tom ključu faktički samo da zadovolje nešto, a nemaju pojma niti razumiju uopće kojom se djelatnošću bavi to poduzeće gdje sjedi. Isto tako bi trebalo smanjiti broj članova nadzornih odbora i upravnim vijećima, maksimalno 3 do 5. Trebalo bi srezati te naknade, ne bi smjela biti veća od 50% prosjeka tog društva, poduzeća ili ustanove gdje sjede. I na kraju, smatram da bi trebalo izvršiti teritorijalni preustroj jer i za bogatiju državu od Hrvatske je nedopustivo da imamo 429 općina, 127 gradova, 21 županiju, gdje imamo pojedine gradove i županije su države u državama, gdje jednostavno je velika rastrošnost, a malo prije se i govorilo ovdje o porezu na dodanu vrijednost kako se na taj način usisavaju sredstva od tih sugrađana. Tako da mislim da bi tu trebalo napraviti reda i na kraju, podržavam još jednom Vladu da svakako bez stranih tutora pronađe pravi put izlaska iz ove krize i da ne nasjeda oporbenoj euforiji i papagajskoj retorici kojom se omalovažavaju Vladini potezi.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37635" n="336">
					<seg xml:id="ParlaMint-HR_T6.S13.u37635.s0">Zahvaljujem. I sad imamo 6 replika. Prvo, uvažena zastupnica Ljubica Lukačić. Izvolite.</seg>
				</u>
				<u who="#LukačićLjubica" ana="#regular" xml:id="ParlaMint-HR_T6.S13.u37636" n="337">
					<seg xml:id="ParlaMint-HR_T6.S13.u37636.s0">Hvala vam lijepa gospodine potpredsjedniče. Pa evo, u potpunosti se mogu složiti sa raspravom kolege Kunsta, ali mislim da je potrebno, kolega Kunst je spomenuo kako Vlada nije dirnula u socijalna davanja i to je točno, ali mislim da je posebno važno napomenuti jer danas cijeli dan ovdje govorimo o socijalno ugroženoj kategoriji ljudi, međutim evo nitko nije spomenuo osobe s invaliditetom koji spadaju u tu kategoriji. Međutim, djeca s teškoćama u razvoju primaju i nadalje uvećani dječji doplatak. Nemojte to zaboraviti. Povećanjem osnovice za socijalna davanja u prošloj godini, osobna invalidnina porasla je za 250 kuna, doplatak za pomoć i njegu za 100 kuna. To možda nisu neki veliki novci, međutim puno znači nakon dugi niz godina što se osnovica nije povećavala i mislim da je Vlada socijalno osjetljiva jer je upravo pokazala na najosjetljivijoj kategoriji, nije dirala njihova stečena prava i kada situacija u državi bude bolja, svakako će ih i povećati. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37637" n="338">
					<seg xml:id="ParlaMint-HR_T6.S13.u37637.s0">Zahvaljujem. Replika, uvaženi zastupnik Davor Bernardić. Izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u37638" n="339">
					<seg xml:id="ParlaMint-HR_T6.S13.u37638.s0">Uvaženi zastupniče Kunst, pa ja ne bih htio da se dogodi ono što se dogodilo sa nizom stvari kada je riječ najave koje dolaze iz Vlade. Ja ću vas podsjetiti da ste žestoko branili ZERP, odustali ste od ZERP-a. Ja ću vas podsjetiti da ste u predizbornoj kampanji 2003. najavili da ćete PDV spustiti s 22 na 20%, odustali ste od toga. Ja ću vas podsjetiti da ste u ovoj zadnjoj kampanji najavili da neće biti novih poreza na ovaj način ih sad uvodite, dakle šalili ste se. Vi ste se sa svim tim stvarima šalili. I ne bih htio, sad nas plašite da mi plašimo ljude s MMF-om. Ne bih htio da vi dođete za 3, 4 mjeseca ovdje i pričate nam kako je MMF najbolje rješenje jer boljeg rješenja od MMF-a nema. A by the way, od MMF-a se novci dobivaju po kamatnoj stopi 2,5%, naravno uz neke uvjete, dok se Vlada zadužuje po kamatnoj stopi od 9% I pričali ste o ograničenju rasta kamatnih stopa. Ali ja vas moram podsjetiti da je i bankama zbog i javnih financija u Hrvatskoj i zbog odnosa i fiskalne politike narasla premija kreditnog rizika koju oni moraju platiti na trošak kapitala. I između ostalog i zbog toga su narasle kamatne stope. Ali mi smo vam poslali prijedlog u proceduru za ograničavanje kamatnih stopa. Na žalost taj prijedlog još nije bio na raspravi, a budući da su svi naši prijedlozi odbijeni vjerojatno će biti i taj prijedlog odbijen. A ja vas pozivam da podržite naš prijedlog za ograničenje rasta kamatnih stopa i da zaštitimo zajedno građane. To je konkretan primjer.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37639" n="340">
					<seg xml:id="ParlaMint-HR_T6.S13.u37639.s0">Zahvaljujem. I odgovor na repliku, uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37640" n="341">
					<seg xml:id="ParlaMint-HR_T6.S13.u37640.s0">Pa kolega Bernardić, ja vjerujem da vi to možete pamtiti da je negdje ova svjetska kriza počela negdje početkom ove godine i znači ne negdje u ono vrijeme kada se u principu su provodili izbori, ako ste na to apelirali, pa što se sve obećavalo u predizborno vrijeme, nije nitko mogao znati niti pretpostaviti što će se dešavati kasnije i koje će to normalno imati posljedice na gospodarstvo Hrvatske, ali ne samo Hrvatske, nego i u njenom okruženju sve države, pa i države u svijetu. Imali ste danas prilike o tome više čuti da ne gubim vrijeme. A što se tiče Međunarodnog monetarnog fonda, pa ne budite dijete, i nemojte nasjedati na te provokacije da će MMF, sigurno dat će novac, ali kolika će biti cijena tog novca koju će platiti građani, koju će platiti upravo one najugroženije socijalne kategorije ovog društva? Podsjetit ću vas na MMF, a imate i vaše predstavnike tada u Vladi, koji sjede danas u Saboru. Podsjetit ću vas na što su se oni obvezali tada na MMF. Koliko su rezali plaće, koliko su rezali sva socijalna prava. Pa čak su dirali i Zakon o rad, smanjivali postojeća prava koja su bila utvrđena Zakonom o radu, od otpremnina, skraćivanja roka naknada primanja itd. Znači sve je to jedan dodatni itekakav uteg za ove građane koji jedva i ovako preživljavaju, čiji je standard ionako vrlo nizak. Tako da treba staviti na vagu i jedno i drugi i vidjeti što bi bilo bolje. Ja se slažem, možda bi bila jeftinija sredstva, ali bi bile posljedice daleko štetnije po socijalne kategorije ovog društva koji i ovako teško preživljavaju.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37641" n="342">
					<seg xml:id="ParlaMint-HR_T6.S13.u37641.s0">Replika, uvaženi zastupnik Željko Jovanović. Izvolite.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u37642" n="343">
					<seg xml:id="ParlaMint-HR_T6.S13.u37642.s0">Hvala gospodine potpredsjedniče. Pa evo kolega Kunst govori da se oporba papagajskom retorikom ponaša u Saboru. Ja ga podsjećam da smo ponudili 12 zakona u proteklih 7 mjeseci koji su bili naš konkretan doprinos, dakle kritičkog odnosa pokušaja da doprinesemo kvalitetnijem donošenju zakona u ovom Saboru. Naravno sve je ignorirano. A što je radio HDZ proteklih 6 godina? HDZ-ova populistička politika imala je samo jedan cilj sačuvati osobne i stranačke privilegije. Kolega Kunst, objasnite vi meni, ako je 2003. godine u Hrvatskoj, u javnom sektoru radilo 190 tisuća ljudi, a danas ih ima 240, a da građani Hrvatske ni na koji način nisu dobili kvalitetniju, bolju javnu uslugu. 2003. trošilo se na javni sektor 14 milijardi kuna mjesečno, a danas 24 milijarde kuna. Pa koja je svrha bila ovog ogromnog povećanja od 10 milijardi, nego populistička politika kojom je HDZ kupovao glasove birača i tako pokušava ostati na vlasti, a istovremeno doveo državu u bankrot.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37643" n="344">
					<seg xml:id="ParlaMint-HR_T6.S13.u37643.s0">Zahvaljujem. I odgovor na repliku, uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37644" n="345">
					<seg xml:id="ParlaMint-HR_T6.S13.u37644.s0">Hvala lijepa. Kolega Jovanović, kako ne bih rekao papagajskom retorikom kad se stalno upućuju jedne te iste kritike, a ne nudi se nikakvo rješenje. Onda to ustvari se može jedino nazvati takvom retorikom. Ali kako bi vi meni mogli objasniti kad toliko ništa ne valja u ovih 6 godina kako vi govorite da je javni sektor zaposlio nekih 14 tisuća ljudi više, zatim da je zaposlenost 2003. godine kad ste ju počeli uspoređivati, u odnosu na sada 120 tisuća 423 radnika više zaposleno. Kako bi mogli mi rastumačiti da je nezaposlenost pala negdje za 103 tisuće 731 nezaposlen. Kako bi mi mogli objasniti da je prosječna neto plaća porasla za cirka 30% u odnosu na prosječnu plaću iz 2003. godine, da je minimalna plaća u odnosu na 2003. porasla za 55%, da je sindikalna košarica svega skočila za 15%, kad govorimo o troškovima, da je novčana naknada za nezaposlene u 2003. godini skočila za 350%. I sad kad se bude smanjilo ovim zakonom o kojem ćemo sutra najvjerojatnije raspravljati, bit će još 250%, jer u ono vrijeme je bila naknada za nezaposlene 900 kuna i onda smo se teško namolili tadašnjeg ministra socijalne skrbi da to podigne na tisuću kuna. A danas je ipak, i po ovom zakonu će vam biti negdje oko 2 i pol tisuće ona najviša naknada za nezaposlene. Pa znači kad ništa ne valja, recite mi, ovo je statistika, ovo nije da sam ja izmislio ove podatke, ako vas interesira ja ću vam pokazati gdje vam stoje, i možete ih sami provjeriti. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37645" n="346">
					<seg xml:id="ParlaMint-HR_T6.S13.u37645.s0">Zahvaljujem. I sada imamo repliku uvaženi zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37646" n="347">
					<seg xml:id="ParlaMint-HR_T6.S13.u37646.s0">E poštovani kolega Kunst, vi ste rekli da banke lihvare građane. Vidite banke lihvare i Vladu, jer Vlada svaki, odnosno Ministarstvo financija svaki utorak ima aukciju trezorskih zapisa. U posljednje vrijeme te trezorske zapise prodaje uz nevjerojatnih 16, 17% kamate kumulativne. Dakle, prodaje 100 kuna trezorskog zapisa po 92 kune i 70 lipa što je 7,3%, i 7,8% prema izvješću koje imate na web stranici Ministarstva financija, po 7,8% kamate. Kumulativno vam je to preko 16, 17% na rok od 364 dana. Naravno da poslije toga nema za plaće, naravno da se moraju kresati plaće, jer se mora sve ono što bi se dalo u plaće daje se za tako skupe trezorske zapise, odnosno za kamate, i maže se debeloj guski vrat, umjesto da se daju građanima dovoljno velike plaće. Vaše rješenje mi, kažite mi ne nudite rješenje. Vi ga nudite. Vaše rješenje se zove harač.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37647" n="348">
					<seg xml:id="ParlaMint-HR_T6.S13.u37647.s0">Zahvaljujem. I odgovor na repliku, uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37648" n="349">
					<seg xml:id="ParlaMint-HR_T6.S13.u37648.s0">Hvala lijepa. Pa sigurno da banke lihvare građane. Lihvare ove građane koji su sanirali te banke prije nego su faktički prodane stranim vlasnicima. I logično da ću biti protiv tako visokih kreditnih kamata koje danas te banke prepisuju tim građanima koji to sve teže i teže normalno vraćaju. Što se tiče ove kamate ona o kojoj ste govorili najveća 6,8%. Znači nije istina ove postotke koje ste vi ovdje iznijeli. I mislim da tu se ja potpuno slažem i sa vama i sa vašim prijedlogom kada ste rekli da bi ove banke trebali oporezovati, da bi trebalo u svakom slučaju te banke imati i voditi jednu politiku koja isto tako bi bila daleko osjetljivija, jer oni dijele sudbinu na kraju ovdje ovih građana u ovoj državi. Znači ne u faktički svojim matičnim zemljama odakle dolaze. I normalno da ću se uvijek zalagati da se na neki način određenim propisima stane na kraju ovom lihvarenju i stvaranju ja bih rekao nekog dužničkog ropstva građana prema tim bankama.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37649" n="350">
					<seg xml:id="ParlaMint-HR_T6.S13.u37649.s0">Imamo repliku uvaženog zastupnika Petra Mlinarića. Izvolite.</seg>
				</u>
				<u who="#MlinarićPetar" ana="#regular" xml:id="ParlaMint-HR_T6.S13.u37650" n="351">
					<seg xml:id="ParlaMint-HR_T6.S13.u37650.s0">Hvala gospodine potpredsjedniče. Kolega Kunst je govorio malo o rastrošnosti se danas dosta govorilo. Ja bih rekao ono što nije rečeno. Zaboravljeno je da je za vrijeme Račanove vlade osam garnitura nagibnih vlakova, nabavljeno po cijeni od 4,6 milijuna eura. Pola ih ne radi, koriste ih za rezervne dijelove. Bez natječaja izravnom pogodbom. Za iste Račanove vlade nabavljen je i mobilni uređaj za izdavanje karata. Ti uređaji zajedno sa dodatnom opremom koja se posebno platila koštali su 400 milijuna kuna. Nikada nisu proradili. Nabavljeni vlakovi su kupljeni usprkos upozorenjima da nisu prikladni za naše pruge i da mogu voziti do 200 kilometara na sat. Bilo je govora o kadrovima. Od Zagreba do Novske niti jednog šefa stanice nema HDZ-a sve ste ih smijenili preko noći. Toliko o kadrovima. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37651" n="352">
					<seg xml:id="ParlaMint-HR_T6.S13.u37651.s0">I imamo repliku uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u37652" n="353">
					<seg xml:id="ParlaMint-HR_T6.S13.u37652.s0">Zahvaljujem gospodine potpredsjedniče. Kolega Kunst evo ja ću poput mojih kolega iz opozicije poput papagaja kako vi to volite reći, ponoviti neke stvari. Ali čini mi se da se to može odnositi i na vas, jer nažalost i vi poput papagaja ponavljate uvijek iste stvari i pokušavate u ovom Saboru naravno pokazati i dokazati ljudima koji to ne znaju, da je njima danas puno bolje i da puno bolje žive nego su živjeli za vrijeme Račanove vlade. Kolega Kunst rekli ste da je točno da je razina socijalna prava, različitih socijalnih prava povećana u zadnjih nekoliko godina. To više puta. Ali ste također rekli i priznali ustvari, da je to sve skupa postalo preskupo za ovu državu i za državni proračun. Rekli ste da se ovim rebalansom proračuna da se ta potrošnja smanjuje. Dajte molim vas recite mi jer su nas svi ostali uvjeravali da se socijalna prava i razina socijalnih prava ne umanjuje ovim rebalansom proračuna. Ja ću se složiti s vama, pa reći, da smanjuje se i to za onu kategoriju koji će najteže osjetiti ovu recesiju, odnosno krizu, a to su oni koji ostaju bez svojih radnih mjesta. Na njih je ova Vlada išla između ostalog i smanjuje naknade jer ih stavlja u odnos na minimalnu plaću. Govorite u svojoj raspravi valjalo bi uvesti porez na imovinu, valjalo bi uvesti porez na sumnjivu imovinu, pa trebalo bi smanjiti ... pa bi trebalo smanjiti naknade. Ja postavljam pitanje, pa zbog čega nije to napravljeno u ovom rebalansu proračuna ili prije ovog rebalansa proračuna? A ne najlakše je bilo kao što ste rekli, oni će to najbolje shvatiti, udariti na mirovine i na plaće i udariti taj kazneni porez ...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37653" n="354">
					<seg xml:id="ParlaMint-HR_T6.S13.u37653.s0">Hvala lijepo. Isteklo vam je vrijeme. Odgovor na repliku uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37654" n="355">
					<seg xml:id="ParlaMint-HR_T6.S13.u37654.s0">Pa vidite kolegice Sobol ne treba se sramiti svoje prošlosti. Onaj tko se srami prošlosti, njegova je budućnost jako upitna. A činjenice jesu bile takve kakve jesu. Svjedoci smo bili toga vremena vi i ja. No, vidite razlika je u čemu? U tome što sigurno nitko nije mogao očekivati da će ovakva recesijska kretanja biti i prema Hrvatskoj i da će izazvati ove posljedice. I da će zbog toga postati preskupa ova trenutna socijalna prava koja su drastično povećana zadnjih 6 godina o čemu vam non stop govorim. 5 do 6 godina kako hoćete. Ali kada ste vi rezali socijalna, materijalna prava, tada to nije imalo rok do kojeg će vrijediti. Ovo rezanje znadu ljudi da će vrijediti do 31. 12. 2010. godine. Znači sa nekim rokom, jer nažalost situacija je takva i to ljudi mogu shvatiti. Ali vaše rezanje košta ovu Vladu do sada nekih milijardu i pol kuna. Ne znam koliko će još u konačnici biti, jer nisu sve uspjeli niti platiti to što vi niste poštivali kolektivni ugovor ni njihova materijalna prava iz kolektivnog ugovora. Znači, znate ako ljudima rastumačite da je ovo privremena vatrogasna mjera kojom spašavate socijalno i gospodarsko stanje u državi za koje nije kriva ova Vlada, nego je jel je Njemačkoj kriva ova Vlada? Da li je možda kriva i Japanu ova Vlada? Ako je kriva, dajte molim vas recite krivi su tokovi svjetske gospodarske krize i financijske. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37655" n="356">
					<seg xml:id="ParlaMint-HR_T6.S13.u37655.s0">Zahvaljujem. Idemo dalje s pojedinačnom raspravom 17. na redu uvažena zastupnica Marijana Petir. Izvolite.</seg>
				</u>
				<u who="#PetirMarijana" ana="#regular" xml:id="ParlaMint-HR_T6.S13.u37656" n="357">
					<seg xml:id="ParlaMint-HR_T6.S13.u37656.s0">Hvala gospodine potpredsjedniče Hrvatskog sabora, gospodine ministre, zastupnice i zastupnici. Kao što znamo ništa u našem životu ne raste trajno ni zauvijek, pa ipak ekonomski rast i razvoj prihvatili smo kao sastavni dio civilizacije. I štoviše on nam je dokaz superiornosti, vječnosti te iste civilizacije u kojoj živimo. Sadašnja financijska odnosno ekonomska kriza jedan je od prvih znakova da smo kao civilizacija dosegnuli neke granice koje je sve teže preskočiti. Kada je pravi rast posto nemoguć pribjegli smo kreativnom knjigovodstvu kako bismo dokazali da i dalje rastemo. Situacija u kojoj raste u nekim dijelovima sustava nema, ali se rast održava dostupnošću svih vrsta kredita jest temelj financijske bombe koja je eksplodirala krajem 2008. godine u svijetu, a sada i kod nas. Prije par mjeseci na televiziji sam gledala čovjeka koji je predstavljao financijski sektor kako objašnjava da su za ovu financijsku krizu krivi siromašni slojevi, jer su se krenuli zaduživati preko svake mjere. Taj čovjek vjerojatno nije upoznat sa onom starom narodnom, da riba smrdi od glave, pa se obrušio na one koji se sami ne mogu braniti. Možda bi mogli nešto naučiti i od Nijemaca koje često uzimamo kao primjer. Naime, Njemačka Bundes banka u međuvremenu je otpustila 700 najbolje plaćenih brokera polazeći od vrha liste vrsta zarada kao prvi korak u ozdravljenju financijskog sektora. Oni su parolu na prodaju BMW, roleks, jahtu i kuće proveli u djelo. Ne mislim da menadžere treba otpuštati. Ali na ovom primjeru možda bi mi u Hrvatskoj trebali naučiti da je nužno bar skresati menađerske plaće koje u nekim javnim poduzećima iznose vrtoglavih 50 tisuća kuna na mjesec a o milijunskim otpremninama da i ne govorimo. Naravno, taj potez osim što bi bio politički korektan možda bi na neki način narušio stranački feudalizam što bi svakako pridonijelo demokratizaciji društva. To je naravno tek jedna od mjera, no mišljenja sam da sve predložene mjere za izlazak iz krize u konačnici moraju ponuditi sigurnost radnicima i njihovim obiteljima a potrebnim pravilima i nadzorima mora se ponovo uvesti etiku u financije. Naime već je osamdesetih pošteni rat stigao na loš glas i uvriježilo se mišljenje da onaj koji radi je u najmanju ruku gubitnik. Taj mentalitet pokušavalo se devedesetih prevladati pozivanjem na moralnu obnovu. Međutim, kompleksna pretvorba u ratnim uvjetima dovela je do ogromnih nepravdi i razbila čak i ono malo etike koje je nakon socijalizma još ostalo u ekonomiji. Dobro primjećuju pojedini analitičari da je točka na &quot;i&quot; nastupila krajem devedesetih naglim uskrsnućem starih kadrova i veličanjem vrijednosti propalog komunizma. Ta da se 2000. godina prikazivala kao velika prekretnica na bolje. Iako je promjena vlasti bila pozitivna za daljnju demokratizaciju društva cijena te prekretnice je bila vrlo skupa. Moralna obnova temeljena na agresivnom nametanju liberalizma ništa nije ispravila a vrijednost rada još je više pala. Revizija privatizacije nije provedena nego je štoviše cijela ta nepravda nastavljena. Tajkunsko bogaćenje s godinama je prelazilo u brze zarade na dionicama. Došlo je do poplave kojekakvih financijskih institucija, jačanja sektora u kojem se prodavalo puno pameti uz malo stručnosti, proizvodilo skromno a zarađivalo fantastično. Sve je to produbilo socijalne razlike i dodatno ponizilo rad i realnu proizvodnju. Stoga sam uvjerenja da je potrebno rehabilitirati rad kao socijalnu kategoriju, kao posao koji je potrebno obavljati savjesno i pošteno te kao poslanje koje definira čovjeka a u kojem na dostojanstven način čovjek postiže ispunjenje u društvenom području. Također potrebno je uvesti mjere štednje ali ne samo kapitala nego i resursa ponajprije onih prirodnih poput vode i zemlje. Jedno od najvećih bogatstava Hrvatske je njen ruralni prostor koji zauzima gotovo 90% njezine površine. Ruralno se sve manje percipira kao sirovinska osnova a sve više kao ekološka vrijednost, originalna znanja i kulturni identitet. Poljoprivreda je više od same gospodarske djelatnosti. Ona je način života, ona na specifičan način oblikuje obitelj, odnose obitelji, njeguje određeni sustav vrijednosti. Zato je razvitak ruralnog prostora temelj gospodarskog i društvenog jedinstva svake zemlje. Ljude koji žive na selu smatram čuvarima prostora jer su kroz godine sačuvali vjeru, jezik, kulturu, identitet hrvatskoga naroda. Stoga smatram da poljoprivrednici itekako imaju pravo na potpore jer dok oni žive na selu ne raste šikara, obrađuje se zemlja, čuva se biološka raznolikost i proizvodi se hrana. Iako se do prije nekoliko godina činilo da se sve može kupiti na svjetskom tržištu i da samodostatnost u proizvodnji hrane nije važna, čak ni poželjna najnoviji događaji kao što su naftna kriza, ratovi i terorizam, neobuzdana globalizacija, klimatske promjene ponovo u prvi red strateških interesa jedne zemlje stavljaju prehrambenu sigurnost. Ukoliko se neka važna poljoprivredna proizvodnja zatre ili značajno smanji nije ju moguće značajnije povećati u kratkom razdoblju a zemlja postaje ovisna o uvozu hrane na duži rok. Stoga Hrvatska mora osigurati najmanje 95%-tnu pokrivenost potreba za temeljnim prehrambenim proizvodima iz vlastite proizvodnje. Pitanje osiguranja dovoljnih količina kvalitetne hrane postalo je prvoklasno političko pitanje na koje smatram da mi u ovoj zemlji imamo odgovor. Hrvatsko selo mjesto je gdje se proizvodi hrana, poljoprivredna i seljaci su stoga važni jer osiguravaju proizvodnju hrane a ujedno i doprinose očuvanju biološke raznolikosti kroz tradicionalni način bavljenja poljoprivredom kao što je primjerice pašarenje. Svojim načinom života hrvatski seljaci sačuvali su autohtone sorte biljaka i pasmina životinja a time i genetsku raznolikost. Da bi hrvatska poljoprivredna postala konkurentna potrebno je uvesti tržne redove, suzbiti crno tržište, organizirati sakupljačke, marketinške zadruge, izgraditi tržnu infrastrukturu, poticati izravnu prodaju i preradu na gospodarstvo, poticati kupnju domaćih proizvoda za institucije koje se financiraju iz proračuna, uvesti programe za veću potrošnju mlijeka, ribe, voća, povrća te maslinova ulja kod predškolske i školske djece te na visokim školama i fakultetima i poticati potrošnju izvornih hrvatskih proizvoda i naravno tradicionalnu hrvatsku kuhinju. Kroz koordinaciju i povezivanje sektora, pritom mislim na turizam, postoji prostor za plasman kvalitetnih domaćih poljoprivrednih proizvoda. Hrvatska ima mogućnost pozicionirati se ne samo kao destinacija koja plijeni prirodnim ljepotama i starim povijesnim gradovima već i zaokruživanjem ponude kroz tradicionalna kvalitetna i ukusna jela i vina. Mnogobrojni turisti već sada otkrivaju Hrvatsku kroz taj segment. Kao što sam nebrojeno puta već naglasila u Hrvatskom saboru Hrvatska svoju razvojnu šansu najbrže može ostvariti upravo kroz povezivanje turizma i poljoprivrede zelene i plave Hrvatske. Stoga sam posebno pažnju proučavajući ovaj rebalans državnog proračuna posvetila razdjelu Ministarstva poljoprivrede gdje je vidljivo povećanje od 250 milijuna kuna što svakako treba pohvaliti. No ne mogu ne primijeniti da su bitno smanjene stavke ruralnog razvoja i to one namijenjene za gradnju mini sirana, punionica meda, gradnju pršutana ili prostora za proizvodnju kulena, pekmeza, sokova što ocjenjujem korakom unazad jer se taj novac uzima ustvari ljudima koji su odlučili od sirovine napraviti finalni proizvod, dati mu dodanu vrijednost i samozaposliti sebe i cijelu svoju obitelj. Povećanje sredstava na stavci poticaja u poljoprivredi veseli ako su ta sredstva namijenjena za realizaciju obećanja danih seljacima tijekom seljačkih prosvjeda. Naime, moram podsjetiti da seljaci nisu još uvijek dobili obećanih 2 kune i 20 lipa po litri mlijeka, premije kasne dva mjeseca, otkupna mjesta Dukat ukida na dnevnoj bazi i već ih je u zadnjih mjesec dana ukinuo stotinjak. Lako je Dukatu ukidati otkupna mjesta kad im se dopušta da kapom i šakom uvoze mlijeko iz Bosne i Hercegovine i kada država izdašno financira mljekarsku industriju da mlijeko naših seljaka pretvori u prah. Možda bi bilo mudrije taj novac dati seljacima da otplate kredite i da ne budu u dužničkom ropstvu zato što su gradili nove moderne farme već da im se pomogne da makar od danas krenu u proizvodnju od pozitivne nule. Naime, moram reći svima onima koji su danas ovdje u Hrvatskom saboru opetovano ponavljali da je poljoprivreda trošak. Gospodo, poticaji za ratarstvo su isplaćeni u iznosu od 75% za prošlu godinu. Znači da ta najveća poljoprivredna grana i svi oni koji se bave ratarstvom daju svoj doprinos zbog krize tako što su se odrekli svojih 15% novca. Dakle, dok se svima skida 3% seljaci su se odrekli 15% pa bi voljela da to zapamte svi koji se poljoprivredom nikad nisu bavili, ali koliko čujem danas sve o poljoprivredi znaju. O otkupnoj cijeni pšenice i uljane repice još uvijek nema konkretnog dogovora a srpanj se bliži kraju, no nadam se da seljaci ovaj put neće ostati kratkih rukava kao što je to bio slučaj s kukuruzom kad su otkupljivači iskoristili priliku i otkupili ga po daleko nižoj cijeni od tržišne i dogovorene. Unatoč takvim gorkim iskustvima u ime mojih seljaka i poljoprivrednih obiteljskih gospodarstava a vezano uz ovaj rebalans izrazit ću nadu da će tih dodatnih 250 milijuna kuna u resoru poljoprivrede uistinu biti namijenjeno seljacima koji su taj novac krvavo zaradili, a ne mljekarskoj i mlinarskoj industriji. I zaključno, gospodine potpredsjedniče, vidim da mi je vrijeme isteklo, moram reći seljacima nikad nije bilo lako i oni su sigurno umjetnici u preživljavanju kriza i bezizlaznih situacija. Ja im kao njihova zastupnica poručujem da sam uz njih, ljudi izdržite.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37657" n="358">
					<seg xml:id="ParlaMint-HR_T6.S13.u37657.s0">Hvala. Imamo jednu repliku. To je uvaženi zastupnik Goran Heffer. Izvolite.</seg>
				</u>
				<u who="#HefferGoran" ana="#regular" xml:id="ParlaMint-HR_T6.S13.u37658" n="359">
					<seg xml:id="ParlaMint-HR_T6.S13.u37658.s0">Hvala lijepo, gospodine potpredsjedniče. Pa ja sam ovu repliku htio kolegi Bodakošu, ali sam bio zakasnio pa evo. Priča o ruralnom razvoju… /Smijeh./ Ali hoću reći, uvažena zastupnica Marijana Petir je spomenula ruralni razvoj, dakle na to je bilo i prethodno replika. Naime, ruralna područja u Hrvatskoj su preko 90%, to gospođica Petir zna sigurno bolje nego ja. Uglavnom je riječ o nerazvijenim područjima, dakle preko 77% su nerazvijena područja ta ruralna. I meni je jako interesantno kad vidim da je u rebalansu 67 milijuna kuna manje za ta područja, ali mi je još interesantnije kad čujem od kolegice Petir, članice vladajuće koalicije i dojučerašnje predsjednice Kluba zastupnika Hrvatske seljačke stranke, da njoj nije jasno kako se to radi. Pa kako onda da mi koji smo iz tih krajeva iz Slavonije, iz Vukovarsko-srijemske županije da shvatimo da je ovo pomoć seljacima osim onoga što vraćate, što ste obećali kako ćete vratiti na način da programski dio očito smanjite pa da onda vratite dugove koje ste trebali ranije vratiti. Kolegice Petir, apsolutno podržavam vaš stav da hrvatskim seljacima treba pomoći, ali ovo nije pomoć hrvatskim seljacima, a pogotovo ruralnom dijelu Hrvatske. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37659" n="360">
					<seg xml:id="ParlaMint-HR_T6.S13.u37659.s0">Odgovor na repliku, uvažena zastupnica Marijana Petir. Izvolite.</seg>
				</u>
				<u who="#PetirMarijana" ana="#regular" xml:id="ParlaMint-HR_T6.S13.u37660" n="361">
					<seg xml:id="ParlaMint-HR_T6.S13.u37660.s0">Poštovani gospodine Heffer, meni je sve više nego jasno i dobro poznato, jer kao što ste sami primjetili ja sam sa hrvatskim seljacima svaki dan, naime ja sam seljačko dijete i nikad se nisam odnarodila od hrvatskog seljaka, pa dijelim sa njima njihovu sudbinu i njihov težak život. Ja sam u svojoj raspravi i spomenula da ne mislim da je dobro skidati na tzv. mjerama ruralnog razvoja, jer često sa kolegom Bernardićem, kojem se čudim da mi danas nije uputio repliku, ovdje polemiziram o tome i on tvrdi da seljake treba naučiti love ribu, a ne im davati poticaje. Pa mjere ruralnog razvoja jesu upravo to kako nekome pomoći da od svoje sirovine dobije konačni proizvod i zbog toga se ja zalažem da te mjere ruralnog razvoja budu svakako osnažene. Što se tiče 250 milijuna kuna više u proračunu za poljoprivredu, ja sam rekla da mislim da je to dobro i svakako pohvaljujem ako je taj novac namijenjen hrvatskim seljacima za prevladavanje ove teške situacije, jer kao što sam rekla hrvatski seljaci odrekli su se, za razliku od svih drugih skupina u društvu, 15% novca, dakle svima drugima skida se 3%, oni su se odrekli 15% svojih poticaja. Ja očekujem da ovih 250 milijuna kuna bude na tragu obećanja koja su im dana i za cijenu mlijeka, ali isto tako da budu pomoć u otkupu pšenice i uljarica što je danas izuzetno važno. Da je ta pomoć seljacima opravdana, govorila sam kroz cijelo svoje izlaganje jer mislim da je danas top tema u svijetu, pa tako i u Hrvatskoj, proizvodnja hrane. Dok imamo seljake, imat ćemo hrane, ne moramo se bojati gladi i zbog toga rat seljaka posebno cijenim i uvijek ću se borit za njih.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37661" n="362">
					<seg xml:id="ParlaMint-HR_T6.S13.u37661.s0">Zahvaljujem. Nastavljamo sa raspravom. Uvaženi zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37662" n="363">
					<seg xml:id="ParlaMint-HR_T6.S13.u37662.s0">Hvala lijepo, gospodine potpredsjedniče. Kolegice i kolege zastupnici. Ministre sa suradnicom. Počinjavši ovu raspravu reći ću jednu narodnu koja je ovdje velikom mjerom pogođena, a ta kaže onaj tko je problem uzrokovao problem ne može riješiti i to je moje mišljenje. Problem koji je uzrokovao, a uzrokovao ga je HDZ i koalicijski partneri zadnjih pet, šest godina neracionalnim trošenjem, korištenjem hrvatskih novaca hrvatskih poreznih obveznika, ovaj problem ne može riješiti, nema snage niti moći da napravi ozbiljne reforme i da na kraju krajeva proračun dovede u one granice koje to Hrvatska danas može podnijeti. Ova Vlada više ni nema potporu hrvatskih građana. Prošećite malo po ulici pa vidite što misle hrvatski građani. Jedini ispravni početak rješenja ovog problema je i ove krize da se ova Vlada promijeni. To vam poručuju građani, a poručuju vam sve češće i vaši socijalni partneri koje ćete za mjesec dva vidjeti na ulicama, ispred tih hrvatskih građana. Oni ne vjeruju da vi ovaj problem možete riješiti i vi ne možete sigurno ponuditi Hrvatskoj, hrvatskim građanima promjenu situacije i neku perspektivu. Nažalost, ovaj proračun ovakav kakav je, ja ga ne vidim kao dobrog, dobit će potporu u ovom Parlamentu i on je na neki način nastavak agonije, nastavak agonije neracionalnog trošenja novca. I kad pogledate usporedbu prošle i ove godine, kad pogledate da su prihodi prošle godine bili planirani 115 milijardi kuna, ove godine 110 milijardi kuna, a kad usporedite rashode, rashodi su veći za skoro 3 milijarde kuna, 2,7 milijarde kuna. Znači, prihode planiramo 5 milijardi manje, a trošit ćemo 2,7 milijardi više. Pa evo ja bih to pokušao približiti prosječnom građaninu. Imate manje novaca, više ćete potrošiti. Da li može prosječni građanin voditi takvo svoje kućno gospodarstvo ili svoju obitelj kako vodi hrvatska Vlada Hrvatsku državu? Normalno da ne može, to tako neće niti proći i na kraju će se sve srušiti kao kula od karata. Nažalost, nećete cijenu platit samo vi gubitkom vlasti, cijenu će platiti svi hrvatski građani svojim smanjenjem standarda i plaćanjem dugova koje ćete vi iza sebe ostaviti. Na Odboru za financije danas sam pitao ministra, i kolega Marić je to isto pitao, da li je moguće sljedeće godine planirati proračun koji će biti bez deficita. Kaže ministar nemoguće, bit će deficit sigurno samo je pitanje koliko. I to je još jedan prilog mojoj raspravi da ova Vlada ne može riješiti problem koji je u Hrvatskoj danas prisutan, da se ne može riješiti problem da se troši više nego što se ima i zato su potrebni izbori da nova Vlada dobije legitimitet i snagu da provede reforme koje joj trebaju. Nova Vlada je vidjet ćete kada vam građani kažu, to sigurno nećete biti vi. Da li je to realno planirani proračun? 4,5% pada. To je pitanje koje ovdje stavljam pred ministra. Nakon prvog tromjesečja 6,7 manjak, drugo tromjesečje neće biti znatno bolje. Svi govore o padu turističke sezone oko 10-tak Što ako se desi da gospodarski pad bude 6, 7%? Gdje ćemo naći još 4, 5 milijardi kuna koje će bit potrebne? To govorim zbog toga što vam kažem da smo trebali već u ovom rebalansu pa pod cijenu i da raskidamo ugovore za radove koji su ugovoreni ili one koje su natječaju u tijeku ili su natječaji pred potpisivanjem ugovora, pod cijenu da što više uštedimo, a moglo se, vidi se unutar proračuna da postoji prostora za to. Light rebalans, prošli prije 2 tjedna od 700, 800 milijuna kuna. Pa kako ćemo nazvati ovaj rebalans od 260 milijuna kuna u rashodovnoj strani? Ultra light? Super light? Nema tu nikakvih ušteda, jedino što ste se sjetili je uzeti prosječnom svakom hrvatskom građaninu, penzioneru, zaposlenome 70, 80 kuna mjesečno i to je vaše rješenje? I nemojte govoriti da onaj koji ima ispod 3 000 kuna neće platiti ništa. Platiti će, dignuti će se cijena. Sve su ovo priče za malu djecu i vidjeti ćete to vrlo brzo. Inflacija i povećanje PDV-a će sigurno dovesti do inflacije koja će bit na djelu na jesen. Sve će to nažalost platiti oni koji imaju najmanje. Harač koji je danas više puta spomenut sastoji se od PDV-a 500 milijuna kuna, posebnog poreza 750 milijuna kuna, a pazite ovo, bogati će platiti 30 milijuna kuna. To je porez i trošarina na luksuz. Planiranih 30 milijuna kuna. Evo, hrvatski građani, to vam nudi ova HDZ-ova Vlada. Vi ćete platiti milijardu i 300, 400, prosječno svaki mjesec po 70 kuna, a bogati koji će kupovati jahte i druge stvari koje će se trošarinama opteretiti, platiti će 30 milijuna kuna i to je pravda i pravednost koju ova Vlada hrvatskim građanima nudi. Da li smo iskoristili sve mogućnosti prihoda u proračunu? Ja ne vjerujem. Pričao sam već u nekoliko prijašnjih replika, zašto ne oporezujemo više neke stvari? Zbog čega se dividenda ne oporezuje? Zbog čega ljudi u ovoj Hrvatskoj mogu godišnje zarađivati desetke milijuna kuna, ne platiti niti kune poreza? Rekao sam, netko tko ima 50 milijuna kuna može na banci zaraditi 10% kamate 5 milijuna kuna, neće platiti niti kune poreza. Ali hrvatski građani će platiti. Onaj sa 2 000 kuna kroz PDV, onaj sa 3 500 kuna će platiti 70 kuna svaki mjesec. A prihodi od dividende firmi u vlasništvu Hrvatske države su planirali u astronomskom iznosu od 89 milijuna kuna. Firme koje vrijede 75 milijardi kuna prihoda svake godine 89 milijuna kuna od dividende u proračunu. Tu se pokazuje koliko je uspješno upravljanje tim firmama i da ima minimalni povrat na kapital u tim firmama koji je na tržištu prosječan ili povrat na prihod od 2%, 3%. Mogli bi te firme uplaćivati po 2 milijarde kuna godišnje, ali ne, normalno da ne, onda ne bi plaćali struju skuplje, prodavali jeftinije po tko zna kojim razlozima. Onda ne bi imali otpremnine od milijunskih iznosa kada im se raskidaju ugovori, onda ne bi radili netransparentne natječaje zbog kojih stradaju hrvatski građani, ovih dana vidimo to. Sve je to što se kaže nama ova HDZ-ova Vlada dala i zbog toga sam siguran netko je viknuo koja će to Vlada biti? Neće biti sljedeća Vlada HDZ-ova, vjerujte. Evo ga, rekao sam žao mi je, prostora u proračunu je bilo, malom analizom bi se našlo još više prostora dubinskom vjerojatno i 5, 6 milijardi kuna. Nismo našli ništa nego 260 milijuna kuna rashoda i milijardu i 400 uzetih od hrvatskih građana, a sljedeća godina, imperativ je po meni da se napravi proračun koji će biti bez deficita i koji će biti bliži 100 milijardi kuna nego što je rashodovno sada. Nikakvih 118 milijardi, tu treba kresati 15 do 20 milijardi kuna dolje. I onda Hrvatska ima perspektivu. Nažalost ova Vlada to ne nudi, hrvatski građani od ove Vlade i to im sada poručujem odavde, ne moraju ništa očekivati jer ona nema snage napraviti ništa, ali na sljedećim izborima doći će oni koji znaju. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37663" n="364">
					<seg xml:id="ParlaMint-HR_T6.S13.u37663.s0">Doći će oni koje narod odabere. A sad imamo 2 replike. Prvo je uvaženi zastupnik Davor Bernardić. Izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u37664" n="365">
					<seg xml:id="ParlaMint-HR_T6.S13.u37664.s0">Hvala vam. Pa evo, kolega Maras, potaknuli ste me na jednu priču. Pričali ste o uštedama na rashodovnoj strani. Pa kako je moguće da je u Hrvatskim željeznicama preko 400 menadžerskih ugovora? Kako je moguće da je minimalna plaća saborskog zastupnika, tu gledam sve, 13,5 tisuća kuna, a 2 000 ljudi u javnim poduzećima imaju plaće koje su 3, 4, 5, 6, 7, 8 puta veće od plaće saborskih zastupnika? Barem 2 000 ljudi. Ja sam poslao danas pitanje premijerki Kosor da mi dostavi sistematizaciju koliko ljudi u javnim poduzećima i s državom povezanim poduzećima ima plaće veće od minimalne saborske plaće. A ja vam kažem, ako je 400 ugovora u HŽ-u menadžerskih, da tih ugovora ima jako puno. To je omalovažavanje ne samo institucija ove države, nego to je i omalovažavanje i hrvatskih građana jer ljudi u javnim poduzećima ne moraju podastrijeti račune koji imaju menadžerske ugovore, a oni djeluju i rade u javnim poduzećima. Ta poduzeća su javna. Ona su preko države vlasništvo hrvatskih građana. O tome pričamo. I normalno da se u tim poduzećima mogu uštedjeti znatna sredstva. Pa normalno da se mogu kad tih plaća ima hrpa koje su toliko puta veće od saborskih plaća i to je ono o čemu govorimo. Evo, ja se nadam što skorijem odgovoru, pa ćemo onda vidjeti koliko novaca odlazi nekontrolirano u javna poduzeća. Evo, svjedoci smo bili prije par dana da su neke plaće bile sa određenim bonusima i na razini 100 tisuća kuna mjesečno. Pa to je 4 puta više od predsjednika Vlade ili predsjednika države. To je strašno.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37665" n="366">
					<seg xml:id="ParlaMint-HR_T6.S13.u37665.s0">Zahvaljujem. Odgovor na repliku, uvaženi zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37666" n="367">
					<seg xml:id="ParlaMint-HR_T6.S13.u37666.s0">Hvala lijepo. Odgovor je vrlo jednostavan na to pitanje. Moguće je zato što ne postoji volja da se to riješi i moguće je zato što velika većina od ovih 400 u HŽ-u ili ima nekoga pri vlasti u HDZ-u ili je pisala pismo nekome u HDZ-u i divila mu se i na konto toga zaslužila tu plaću koju ubiti ne zaslužuje. Ne zaslužuje niti jedna od ovih firmi, sve su napravile gubitke. Pričamo o firmama. Evo &quot;Croatia osiguranje&quot; koja je prošlu godinu završila malom dobiti, ali smanjenim vrijednošću kapitala od, čini mi se 300 milijona kuna. Da li su to rezultati koji opravdavaju plaću 40 tisuća kuna? Nisu. Ali to je raspodjela plijena unutar vladajuće koalicije i tome treba stati na kraj. Ne može HSLS dobiti svoje …/Govornik se ne razumije./… u &quot;Croatia osiguranju&quot;, HDZ u Hž-u i onda se svi čudimo zašto su rezultati loši. Zbog toga što taj posao ne rade kako treba.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37667" n="368">
					<seg xml:id="ParlaMint-HR_T6.S13.u37667.s0">Zahvaljujem. Ja bih ipak molio da se držimo teme, ja tu malo malo pokušavam ipak približiti se temi i da se držimo teme. Sada je na redu uvaženi zastupnik sa replikom, Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37668" n="369">
					<seg xml:id="ParlaMint-HR_T6.S13.u37668.s0">Zahvaljujem gospodine potpredsjedniče. Pa evo kolega Maras, par stvari samo. Kao prva izbore će dobiti onaj kome birači, odnosno građani Republike Hrvatske daju povjerenje, o tome nećete dakle vi odlučivati, to je definitivno. A ja se uzdam u njihovu pamet, a to znači da će podržati one koje su podržavali i do sada i koji znaju vrlo dobro što hoće i koji na kraju i vole ovu domovinu. Kao drugo, u Hrvatskim željeznicama je samo 8 ugovora. Ovaj od 100 tisuća kuna je osoba koja je podržavala vašega kandidata na izborima. Toliko da razjasnimo tu činjenicu. No nisam htio replicirati u tom pogledu. Htio sam reći nešto vezano za socijalne partnere. Točno je da dio sindikalnih čelnika je pokazao što im znači socijalni dijalog. Tu se misli prvenstveno mislim na dakle SSSH na čelu sa gospođom Knežević koja zapravo odbija bilo što i koja dolazi čak i prijeti izvanrednim izborima, poziva na prosvjede itd., itd. Međutim, tu je riječ o politikanstvu, ali i o kratkovidnosti, a to potvrđuje ovo što vi hoćete. Zašto? Pa vi hoćete 100 tisuća ljudi izvan dakle sustava, dakle ostaviti tamo je li gdje ne bi trebali biti, bez plaće, bez života, a govorite ovamo o nekom haraču. Pa gospodin Linić, to je danas toliko puta rečeno, 70 tisuća bi iz uprave makao, 30 iz javne, a plus toga priziva na MMF. A zna se šta znači MMF. To je jako dobro poznato. Onda nema socijalnog dijaloga. Onda nema rasprave o tome. Onda nema socijalnog partnerstva ni gospođi Knežević ni bilo kome drugom. Prema tome, vi ste ti koji očito dakle biste htjeli rezati i više nego što to ova Vlada sada sa svojim dakle je …/Govornik se ne razumije./…</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37669" n="370">
					<seg xml:id="ParlaMint-HR_T6.S13.u37669.s0">Zahvaljujem. I odgovor na repliku, uvaženi zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37670" n="371">
					<seg xml:id="ParlaMint-HR_T6.S13.u37670.s0">Hvala lijepo. Gospodine Matkoviću vama svi koji ne misle kao vi, kao HDZ su politikanti, a na vašu nesreću takvih je svakim danom sve više. Na kraju ćete ostati samo vi koji znate politiku, ovi svi ostali politikanti, tako da to je vaš problem. Jučer vam je bio, jučer su vam sindikati bili dobri, danas nisu dobri. Pa zašto se ljudi ne bi bunili? Opalili ste im, upalili ste na prosječnu plaću 100 kuna mjesečno da plaćaju vaše manifetluke. Pa tko se ne bi pobunio? Zašto bi netko plaćao HDZ-ovu rastrošnost? Zbog čega, recite? I normalno da se bune i bunit će se sve više i vidjet ćete da će ljudi znati izabrati na slijedećim izborima, a to sigurno neće biti kontinuitet ove politike koja je sada, jer ta politika ne nudi Hrvatskoj ništa dobro i zato je jedini preduvjet rješenja ove krize da se ova politika promijeni.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37671" n="372">
					<seg xml:id="ParlaMint-HR_T6.S13.u37671.s0">Ja bih molio zastupnike i rekao sam maloprije, držimo se teme. Proračun je, a ne predizborni skupovi. Došlo bu i to na vrijeme. A sada je na redu uvažena zastupnica i potpredsjednica Doma Željka Antunović. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37672" n="373">
					<seg xml:id="ParlaMint-HR_T6.S13.u37672.s0">Hvala lijepa uvaženi potpredsjedniče. Ja ću citirati odmah na početku jednu rečenicu predsjednice Vlade koju je izgovorila jutros kad nam je predstavljala proračun, odnosno rebalans proračuna. Rekla je: &quot;Imamo jednu Hrvatsku i za nju moramo učiniti sve&quot;. I to je doista rečenica koju je ona izgovorila pomirljivo i na koju ni ja, ni nitko bio iz oporbe ili iz vlasti, iz javnosti, ovakvih ili onakvih, lijevih ili desnih glasača nema nikakav prigovor. Međutim prijepor postoji oko načina o kojim razmišljamo kako učiniti to sve da Hrvatskoj osiguramo prosperitet i ono što je meni osobno najvažnije sigurniji i bolji život građana. Položaj građana u kojem će oni moći mirno raditi, biti sigurni za svoj posao i živjeti od svoga rada ili biti relativno sigurni koliko je to moguće u uređenom tržišnom gospodarstvu. Međutim ključno pitanje koje ja ovdje želim postaviti i onima koji su predlagatelji ovog rebalansa proračuna je, jeste li gospodo učinili baš sve što ste mogli da bi osigurali opstanak države, opstanak državnog proračuna, javnih financija, isplatu plaća, mirovina i svih onih izdataka koji se financiraju iz državnog proračuna. Rečeno je jutros da ova Vlada uspješno kontrolira rashode i smanjuje deficit kroz svih 6 godina svoga postojanja. Moglo bi se reći da je to točno, ali koju cijenu za to plaća? Osim kontrole rashoda njihove visine koja je usprkos toj kontroli bila prebrza, rast rashoda je bio prebrz u odnosu na tadašnji rast bruto društvenog proizvoda, vi uopće niste kontrolirali i pokušali mijenjati strukturu rashoda koja je neproduktivna. Ti rashodi nisu bili ulagani u produktivne aktivnosti, u one aktivnosti koje će sutra ili prekosutra donositi nove poreze, nove prihode proračuna. Vi ste jednostavno podilazili brojnim zahtjevima različitih struktura ljudi, potrošili novac, zaduživali se za tu potrošnju i danas od toga nemamo ništa. I zato nije ovdje svrsishodno postavljati pitanja trebamo li ili ne trebamo nešto napraviti kad govorimo o restrukturiranju javnih poduzeća, željeznice, državne uprave. Trebamo. Naravno da trebamo. Ali ja onda s pravom postavljam pitanje kud je otišao novac i koliko smo povećali efikasnost svih tih javnih poduzeća ili javnih službi koji je uložen kroz svih ovih 6 godina u to isto restrukturiranje? Ta gledajte svaki proračun i vidjet ćete milijarde i milijarde kuna i eura iz europskih fondova, iz prihoda, punih prihoda državnog proračuna koji su otišli u to restrukturiranje i prkos tom potrošenom novcu mi imamo sve neefikasniju i neefikasniju javnu administraciju. Mi kada pogledate malo po izdacima u tom proračunu, onda ćete vidjeti kako bi rekao ministar transparentno prikazan, onda ćete vidjeti da nijedan projekt ustvari se ne radi snagama te silne stručne administracije, nego sve su to neke intelektualne usluge. Sve to radi netko drugi i sve se to dodatno plaća usprkos ovih 230 ili 270 tisuća visokoobrazovanih stručnih ljudi koji sjede po razno raznim agencijama, uredima, fondovima. Više ne znam ni sama kako se to zove. Pročešljajte proračun pa ćete biti zgroženi kakvih sve naziva ima. To su fondovi za nadzor, uredi za koordinacije, ali koordinacije pojedinih projekata i svaki od njih ima svoj proračun, svoje zaposlene i svaki od njih ima veliku stavku za intelektualne usluge. To znači da se nekome povrh redovnih plaća plaćaju nekakve naknade za obavljen posao. Niste kontrolirali strukturu rashoda i sada to dolazi na naplatu. Predbacujete čitav dan danas sa ove vladajuće strane prema SDP-u da mi zazivamo MMF, da mi ne znamo nego otpuštati ljude, ne znam ni ja što rezati, iako mi to nikada i nitko u ovoj dvorani nije izrekao niti je to sadržaj ijednog službenog akta koji je SDP-a došao. Pa vidite upravo zbog tih vaših ni na čemu utemeljenih optužbi, mi smo pokušali i uložili trud uštedjeti. Vaša ušteda je punih 170 milijuna u rashodima. Ono što je ušteda što su smanjeni rashodi. A mi smo mislili da je mogućne smanjiti te rashode čistom štednjom. Ne promjenom strukture izdataka, jer zato treba dosita konsenzus, doista dogovor, jedan ozbiljan pristup. On podrazumijeva ne samo priču o restrukturiranju nego i jasan dogovor o tajmingu kada će se i s koliko novaca provesti to restrukturiranje i koji moraju biti efekti. Pokušali smo napraviti uštede. I bez imalo problema. I to vrlo realno, vrlo objektivno vodeći računa o planiranim rashodima, izvršenim rashodima, o prošlogodišnjim troškovima za iste stavke. Bez problema smo napravili smanjenje cca nekih 2 milijarde kuna. Da su se vaši ministri, poštovani kolege svaki u svom ministarstvu potrudili pa stvarno htjeli srezati one postojeće izdatke da se uopće ne mijenja struktura, mi smo mogli proći bez ovih povećanja prihoda od 1,4 milijarde koje direktno zadiranje u džep građana. Zaposlenih, nezaposlenih, onih penzionera uopće nije važno koji su cenzusi tu. Jedina mjera koju ste vi sada ovim drugim rebalansom u nepunih 20 dana predložili je novo povećanje prihoda. Ma nikakvo rezanje rashoda ma čak ni onih administrativnih glupih, onih koje birokracija vara i vas, odnosno nas saborske zastupnike i građane. Ni toliko se niste potrudili. Ne vi nego vaši ministri. I to je ono zbog čega dosita ne možemo vjerovati da će se nešto ozbiljno promijeniti. To je ono zbog čega ruši pada u vodu ova rečenica ili krajnja iskrenost rečenice koju je predsjednica Vlade izgovorila ovdje, da smo učinili, odnosno da ste učinili i da smo spremni učiniti baš sve da Hrvatskoj bude bolje, a građanima Hrvatske lakši život i minimalno očuvanje standarda. Nema nikakvog pokušaja da se nešto ozbiljno mijenja. Reklamirate ovaj proračun, oprostite mi na riječi, ali predstavljate ga kao proračun solidarnosti, ravnoteže i stabilnosti. Solidarnosti jer eto skoro svim građanima guramo ponovo ruku u džep i uzimamo im 2 ili 4%. Od njihovih neto plaća, smanjujem direktno plaće. Ravnoteže, kaže raspored između gospodarstva i socijale. Pa znate zašto su poslodavci kao socijalni partneri prihvatili ovaj proračun? Zato što tako i tako pola plaće isplaćuju na crno i ovo zadiranje u neto plaće njih se uopće ne tiče. Nitko nije taknuo niti jednom mjerom, niti proračunskom stavkom u obveze tih poslodavaca. Opet ajmo mi na .../Govornica se ne razumije./ ... Stabilnosti, kaže javne financije i gospodarski sustav. Pa javne financije ostat će stabilne dok ne potrošimo ovih milijardu i pol koliko smo potrošili iz džepova građana. Već za koji mjesec, ako ne tada, a onda u sljedećem proračunu mi ćemo ponovno imati financijsku dubiozu. I to ne zbog globalne krize. Zbog globalne krize samo nećemo moći doći jednostavno i jeftino do sredstava da pokrijemo svoje dubioze. Pa ništa se nije potrošilo niti se čini, niti planira učiniti da se strukturno promjeni naš problem. To je problem. To niste mogli napraviti za ovih 15 dana. Mogli smo to sve odraditi u onom prošlom proračunu i uštedjeti sebi i građanima i državi trošak i nerviranje zbog ovog. Jer ništa se drugo nije dogodilo. Dobili ste vrijeme da se stvori dojam da se raspravlja sa partnerima i da su partneri sve to podržali. A pogledajte samo stavke kao što su kupovanje određenih nekretnina, izgradnja prometne infrastrukture koja može biti manja, jer se može ušparati kada bi se javne nabavke stavile u nadzor, kada bi se suzbila korupcija i kada bi se povećala efikasnost subvencija. Intelektualne i osobne usluge, usluge promidžbe i informiranja, reprezentacija, uredski materijal, uredska oprema i namještaj, poslovni objekti, prijevozna sredstva u cestovnom prometu.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37673" n="374">
					<seg xml:id="ParlaMint-HR_T6.S13.u37673.s0">Hvala kolegice.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37674" n="375">
					<seg xml:id="ParlaMint-HR_T6.S13.u37674.s0">Ulaganje u računalne programe i slično. I vidjet ćete ne 2 milijarde, nego 4 milijarde možete samo na ovim administrativnim stavkama ušparati. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37675" n="376">
					<seg xml:id="ParlaMint-HR_T6.S13.u37675.s0">Hvala lijepo. Ispravak navoda uvaženi kolega Frano Matušić. Izvolite kolega.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37676" n="377">
					<seg xml:id="ParlaMint-HR_T6.S13.u37676.s0">Zahvaljujem gospodine potpredsjedniče. Pa moram ispraviti kolegicu koja je rekla da nitko iz redova SDP-a ne govori o smanjenju zaposlenih za 70-ak tisuća i da ne govori nitko iz SDP-a o tome da treba do,ći MMF. Pa vjerojatno ih vi ne slušate kolegice, ali oni to govore. Vaše kolege upravo, one koje sjede iza vas. U drugom redu upravo govore da treba doći MMF i da treba otpustiti 70 tisuća radnika, odnosno djelatnika u javnim državnim službama. To je prema tome. Ne nismo ih mi doveli. Zna se koliko je točno zaposlenih i kada su se zapošljavali. A što ste vi radili u vaše vrijeme i koliko ste smanjivali plaće i koliko ste smanjivali prava, to je jako dobro hrvatskim građanima i onima pogotovo koji su na službenom sudu to dobili. I druga stvar kolegice rekli ste da ne kontroliramo rashod. Ova Vlada je smanjila deficit državnog proračuna ispod razine koja je potrebna po maastrichtskom sporazumu u Europskoj uniji, dakle ispod 3%. Htjeli smo sa 0% ući u proračun za 2009. godinu jer smo osjećali da je potrebno itekako kontrolirati deficit državnog proračuna. Vi ste nudili rješenja koja bi bila opterećenje od preko 16 milijardi kuna što bi značilo sigurno preko 5% deficita državnog proračuna. Mi ćemo usprkos ovoj situaciji koja nije idealna i koja je rezultat uvozne krize imati na kraju sada proračun od 2,8% unutar kriterija koje ima Europska unija a mnoge zemlje Europske unije nemaju, morale su preskočiti taj kriterij kao recimo Njemačka na koju se svi pozivamo, morala je taj deficit povećati iznad 3%.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37677" n="378">
					<seg xml:id="ParlaMint-HR_T6.S13.u37677.s0">Hvala lijepo. Slijedi rasprava uvaženog kolege Mario Habek. Izvolite kolega Habek.</seg>
				</u>
				<u who="#HabekMario" ana="#regular" xml:id="ParlaMint-HR_T6.S13.u37678" n="379">
					<seg xml:id="ParlaMint-HR_T6.S13.u37678.s0">Poštovani potpredsjedniče, predstavnici Vlade, kolegice i kolege zastupnici. Ovaj rebalans kao i onaj otprije desetak dana još uvijek nas nažalost nije doveo do suočavanja s realnim gospodarskim problemima u ovoj zemlji. Na krizu i recesiju ne gleda se ozbiljno što se vidjelo kroz prošli i što se vidi kroz ovaj rebalans proračuna. Vlada kao da ne vidi problem ili ne želi uopće vidjeti. Dogurali smo do preko 40 milijardi eura vanjskog duga i do ogromnog unutarnjeg duga koji se u najvećem dijelu iskazuje kao nelikvidnost. Posljedica toga naravno je snažan pad kupovne moći, pad proizvodnje još u polovici prošle godine, rast nezaposlenosti a BDP je u prvom tromjesečju ove godine zabilježio rekordan pad od 1990. godine u iznosu od 6,7%. Unatoč zabrinjavajućim trendovima krajem 2008. i početkom 2009. godine, unatoč upozorenjima stručnjaka izostale su prave mjere koje bi ublažile ovu krizu u kojoj se sada nalazimo. Upravo suprotno. Vlada je negirala da se Hrvatska i nalazi u recesiji. Tehnički rebalans početkom ove godine bio je samo alibi za novo rekordno zaduživanje u iznosu od 750 milijuna eura koje je Vlada javnosti prikazala kao jako veliki uspjeh ove Vlade. Evo, i Sanader je pobjegao glavom bez obzira jer ste se totalno izgubili i ne znate stvarno što dalje raditi. Ovaj rebalans je još jedan dokaz da ova Vlada nema niti viziju, nema strategiju niti plan kako razriješiti gospodarsku krizu, kako razriješiti društvenu krizu, krizu upravljanja državom, reformu pravosuđa, korupciju i kriminal. Gospođa Kosor poziva nas na zajedništvo. U proteklih godinu i pol dana dali smo preko dvadesetak prijedloga zakona raznih inicijativa u kojima smo mi iz SDP-a također pozivali na zajedništvo, ukazivali na probleme u gospodarstvu, nudili rješenja za očuvanje radnih mjesta, za povećanje proizvodnje, za rast bruto društvenog proizvoda, očuvanje socijalne sigurnosti. Sve te naše inicijative ignorirali ste i tvrdili da ne valjaju, a koliko vaše valjaju dokazuje i trenutna situacija u kojoj se nalazimo. Mi izlaz iz ove krize vidimo na dva načina. Treba smanjiti ogromnu javnu potrošnju i s druge strane stimulirati industrijsku proizvodnju. Za rješavanje nagomilanih problema nije potrebno rezati plaće i mirovine odnosno oporezivati ih. Državna i javna potrošnja moraju se svesti u realne okvire. To znači da treba napustiti neproizvodne investicije, infrastrukturne investicije koje ne daju povrat novca na kratak rok kao i da država treba ugovarati samo one obaveze koje može platiti i za koje su osigurana sredstva jer država ne smije biti izvor nelikvidnosti. Proračun mora biti održiv, ne kozmetički ali mora biti pravedan, mora biti socijalan. Ne može se stalno kažnjavati u ovoj zemlji samo one koji nešto rade. Samo prije 15 dana guverner Rohatinski je premijerki jasno i glasno rekao da nije vrijeme za kozmetičke proračune, da je vrijeme za hitne i vrlo konkretne mjere. Ne pomažu nikakvi spinovi i čekanje da kriza prođe sama od sebe kao što se to radilo do sada. Od potrebnih 15 milijardi kuna srezali ste u tri rebalansa ove godine 7 milijardi kuna a teret tih rezanja ove Vlade ide na leđa radnika, umirovljenika, djece odnosno školaraca. Njima se ukidaju besplatni udžbenici, ukida im se besplatni prijevoz. Zaista treba vam čestitati na odlučnosti, na hrabrosti. A ništa čudno da HDZ i njihovi sateliti jer ste uvijek udarali na nemoćne i najslabije. Ali zato ste intelektualne usluge u 10 godina povećali sa 126 milijuna kuna na 1,3 milijarde kuna. Kamo ide taj novac? To je ogroman novac koji niste taknuli u ovom rebalansu proračuna ali zato radnicima i onima koji nešto privređuju i rade namećete nove poreze. Ministar Šuker govori da državna blagajna nije prazna, da se uredno isplaćuju mirovine i plaće. Pa sada ja pitam što radimo evo danas ovdje odnosno u deset dana drugi put rebalansa proračuna, o čemu ovdje raspravljamo i koja još država na svijetu radi u deset dana dva rebalansa proračuna a nije u nikakvoj financijskoj krizi kao što nas vi to želite uvjeriti. Ulaganja u Hrvatsku pala su za 60%, dakle možemo reći da u vremenu u kojem su ulaganja pala za 60% sigurno ne možemo očekivati brzi i lak oporavak. Prisjetimo se i volio bih prisjetiti na nekoliko eksperimenata ove Vlade, prije svega Zakon o zabrani pušenja kada je ministar Milinović navijao da se od toga zakona ni pod koju cijenu neće odustati, da ga nitko neće natjerati na to. No evo prije nekoliko dana je rekao da se to ipak može promijeniti jer zakon nije sveta krava. Nakon toga bio je eksperiment sa radnom nedjeljom, vidimo kako je završio. Ustavni sud srušio je taj zakon i na kraju možemo reći kakva je to poruka investitorima donošenje ovakvih zakona. Oni se ne mogu pouzdati u hrvatski zakonodavni okvir ako se zakoni svakih mjesec dana mijenjaju kao što to radite vi. No, ali nećete vi još to dugo, uskoro ćemo to promijeniti. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37679" n="380">
					<seg xml:id="ParlaMint-HR_T6.S13.u37679.s0">Slijedi dalje kolega Ivan Bagarić. Izvolite, kolega Bagarić.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u37680" n="381">
					<seg xml:id="ParlaMint-HR_T6.S13.u37680.s0">Zahvaljujem. Gospodine potpredsjedniče. Pa ja mislim da upravo ovakvi navodi kakve je sad kolega, s kojim je kolega završio svoju raspravu upućuju i one koji nisu mislili govoriti na ovaj način na koji ću ja jednim djelom govoriti ali moram i to nadam se da ću biti kratak a ne da se bavimo važnijim pitanjima. Dakle, moram nekoliko riječi kazati o ponašanju oporbe doista danas dakle koji je bio pažljiv danas u sabornici da ne kažem analitičar ili promatrač, onda je mogao zaključiti neke po meni vrlo važne stvari. Zatim nekoliko riječi, a vezano za rebalans državnog proračuna, o budućim predsjedničkim kandidatima koji su ovdje nastupili i nešto ću kazati općenito o rebalansu državnog proračuna i Hrvatima izvan Republike Hrvatske, kao zainteresiranoj strani kako samih njih prema Hrvatskoj općenito, ali i Republike Hrvatske prema dijelu svog naroda u svijetu, a iz pozicije uopće, općenito suradnje, ali i ove generalne i globalne krize. Dakle, shvatljivo je da oporba u Parlamentu drugačije misli od Vlade, međutim neshvatljivo da se cijeli dan danas vodi jedna doista žestoka kampanja koja zapravo traje otkad su prošli izbori završili, dakle nije samo danas nego općenito. Dakle, oporba isključivo vodi kampanju koja je razumljiva pred biračima i onda imate odgovornost prema svojim igračima, međutim kampanja u samom Parlamentu ovakva kakva je bila i danas cijeli dan je za mene osobno doista neshvatljiva. Gospodin predsjednik najveće stranke je postavio pitanje tko je odgovoran za reputaciju Hrvatske, pa je govorio puno o tom tko je odgovoran za reputaciju Hrvatske. Ja mislim da je odgovorna i odgovorna oporba. Itekako je odgovorna za reputaciju Hrvatske, odgovorna oporba. Međutim, u ovom teškom i odgovornom ja bih rekao vremenu, vremenu odgovornosti sve ono što smo danas čuli od oporbe moglo bi se svesti iz hladovine oporba zove na izbore nove, dakle to bi bio izborni slogan, a glazbena podloga tog slogana bi mogla biti recimo pjesma cvrčka. Jer do sada dok Vlada pokušava iznaći rješenje mi stalno slušamo oporbene čelnike kako kazuju s čim nisu zadovoljni, još nismo čuli što hoće, ali itekako znaju što neće. Sve što hoće to su novi izbori. Ja doista ne vidim da je sa takvim zahtjevima oporba zaslužila nove izbore i nadam se da ih neće ni biti, jer doista bi bili štetni, dakle govorim o prijevremenim izborima. Kad su u pitanju ovdje predsjednički kandidati koji su se osvrtali i govorili iz pozicije državnog proračuna i ovog rebalansa, onda je zanimljivo da jedan od njih, doista kao i uvijek, kuka i žali nad svim i svačim i doista jadni bi mi bili kad bi bilo tako i Bogu hvala da nije tako. Druga kandidatkinja je iskazala ovdje jako puno razumijevanja za najpotrebitije, međutim i to je vrijedno poštovanja, ali još bi bilo više vrijedno poštovanja da je to iskazivala u vrijeme dok je bila na vlasti i kad je to poštovanje i taj osjećaj prema drugima i ljudima u problemu izostao. Sad konačno nešto da kažem o onom o čem mislim da je središte ove današnje rasprave, a to je dakle naš rebalans proračuna. Dakle i nakon ove rasprave, kad saslušamo drage kolegice i kolege jedni druge, odnosno moje kolege iz oporbe, onda ispada da smo mi, da je Republika Hrvatska doista najsiromašnija zemlja na svijetu, da je to jedna zemlja u velikim, velikim problemima, da su hrvatske obitelji također u velikim problemima i da je zapravo nemjerljiv jad u kojem se Hrvatska i Hrvati nalaze. Bogu hvala pa to stvarno nije tako. To doista nije tako, osobito to nije tako ako se latimo i najobičnijih onih svakodnevnih parametara, a kojima možemo mjeriti stanje jedne nacije i onda znamo da ako u jednom narodu od 4 i pol milijuna ljudi gotovo 300 tisuća je registriranih skijaša, onda sigurno to nije siromašan i bijedan narod i ne vidim razloga da se odašilju takve poruke. Ako mi znamo da Hrvati imaju najbolju, ja tvrdim najbolju, zdravstvenu zaštitu i koju najjeftinije plaćaju u odnosu na sve druge i ako imamo zdravstvenu reformu koja je u tijeku i ne govorimo o zdravstvenim problemima i dugovima ovoga časa u zdravstvu zbog toga što uspješno se nosimo s tim problemom, onda sigurno to se ne događa u zemlji u kojoj vlada siromaštvo i nered. Nema gotovo obitelji u Hrvatskoj da nema određenu nekretninu, ovu ili onu, ovakvu i onakvu. Pogledajmo što se događa sa drugima koji upadaju u krize i kako ljudi završavaju na ulicama i evo nedavno sam razgovarao s čovjekom, našim čovjekom u Kanadi koji mi kaže imao sam lani 150 radnika, ove godine imam, na početku godine sam imao 100 radnika, sad imam 60 radnika. O čemu vi govorite? Pa svugdje je prihvatljivo da u takvim situacijama ljudi ostaju bez posla, da se krešu mirovine, da se krešu plaće, da se ljudi bore za goli opstanak. Prema tome, mi ovdje govorimo upravo da bi zaštitili, da ne bi došli u tu situaciju i Bogu hvala nismo došli i vjerujem da nećemo doći. Da ne govorim o milijardama ušteđevine u hrvatskim bankama, da ne govorim o mobitelima, a zamislite samo troškove tog luksuza. To je potreba, slažem se, međutim gotovo da po glavi stanovnika u Hrvatskoj ima jedan mobitel, o automobilima, o vlasništvima poljoprivredne zemlje neobrađene itd. Kad je u pitanju ta usporedba o kojoj je ovdje bilo govora danas i koje je vrlo lijepo naš predsjednik kluba iznio, dakle usporedba sa drugim u Europi, onda smo čuli i vidjeli zapravo kako je to u našem okruženju, evo s kojima se neki ne žele niti uspoređivati, ali ako pogledamo i kako je to u Europi i bilo gdje u svijetu, onda vidimo da Hrvatska uopće nije na koljenima. I kad smo kod ove točke dnevnog reda, odnosno ovog pitanja, onda i onih mojih predsjedničkih kandidata, o kojima sam maloprije govorio, onda sam doista ponosan da je naš predsjednički kandidat ovdje govorio otvoreno, jasno i stupao jasno i ponašao se kao vojskovođa koji ne gubi bitku, koji kaže kad imamo problem, u čemu je problem, ali i koji daje rješenja i nudi rješenja i koji ne vidi nikakav mrak na dnu tunela, nego svjetlo. Prema tome, doista je moje zadovoljstvo u tom smislu veliko. Dakle, ovim rebalansom proračuna doplatci za djecu, doplatci rodiljne naknade nisu dodirnute, nisu taknute. Sve plaće i mirovine do 3 tisuće kuna nisu dotaknute i nikoga se neće ticati. Izdvojili smo potpore gospodarstvu, potpore poljoprivredi. Ne vidim uopće u čemu je problem. Dakle, ako pristupimo problemu na način da ga riješimo, ako mu pristupamo na način da ga uveličamo, da se preplašimo tog problema, da odstupimo od tog problema onda je problem velik i evidentan. Ako u ovakvoj situaciji koju vi prozivate kriznom i teška je, pozivate na nove izbore to je također problem. Da su u pitanju Hrvati izvan Republike Hrvatske, držim da je to kategorija koja je jedno veliko bogatstvo u kontekstu općenito dijaspore u svijetu jer i poznati instituti u svijetu koji istražuju općenito dijasporu zbog nekih elemenata koji se događaju u tom novom modernom svijetu vide dijasporu u posve novom kontekstu. Razlog tome su dakle pad &quot;željezne zavjese&quot;, dakle puno veće migracije, puno bolja komunikacija među ljudima u svijetu, dakle puno veća ulaganja općenito, dakle na generalnom na globalnom planu i to je sve razlog da se općenito migracije, odnosno dijasporu smatra velikim bogatstvom. Smatra se da preko 400 bilijuna dolara zbog kojekakvih doznaka i drugih sredstava biva upućeno i uplaćeno ispred dijaspore u matičnim zemljama u kojima žive. Možete zamisliti što Hrvatska ima na raspolaganju kad su Hrvati u pitanju izvan Republike Hrvatske, dakle ne mislim sada na Hrvate u Bosni i Hercegovini koji su poseban narod i suveren i konstitutivan narod u Bosni i Hercegovini, nego govorim o hrvatskoj dijaspori u pravom smislu riječi, o hrvatskim nacionalnim manjinama, o Hrvatima u iseljeništvu itd. U tom kontekstu ova Vlada je najavila da će Hrvatska donijeti zakon i strategiju o Hrvatima u svijetu, dakle kojim ćemo za iste novce, ali na određen način preustrojem određenih službi ovdje napraviti snažnije instrumente bolje povezanosti i boljeg umrežavanja i vjerujem da će doista to biti jedan novi, da ne kažem New deal plan kojim će se Hrvati u cijelome svijetu umrežit, uvezat i koji će doprinijeti na koncu matici, dakle svojoj izvornoj domovini Hrvatskoj i da će ta suradnja biti obostrana i to je jedan veliki, veliki izvor mogućnosti sutradan za Hrvatsku. Evo, dakle moja potpora ovom rebalansu i moje je uvjerenje da ova Vlada zna što radi i u ovom teškom vremenu doista kormilari sigurno i jamstvo tome je i ovaj rebalans o kojem danas govorimo. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37681" n="382">
					<seg xml:id="ParlaMint-HR_T6.S13.u37681.s0">Hvala lijepo. Replika, kolega Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37682" n="383">
					<seg xml:id="ParlaMint-HR_T6.S13.u37682.s0">Hvala. Kolega Bagariću, vi ste rekli da oporba poziva na nove izbore parlamentarne. Kolega, to je minimum pristojnosti u ovoj kriznoj situaciji i teškoj situaciji u kojoj se nalazimo. Mi smo dužni to napraviti. Zato jeste parlamentarni život u Hrvatskoj da možemo upozoravati jedni druge na propuste, a propusti su bili ogromni. Kolega Bagariću, davno prije nego što je došlo do recesije u Americi i Europi, Hrvatska je bila u velikim teškoćama. Pogledajte omjer uvoza i izvoza zadnjih 10 godina, pogledajte vanjski dug Hrvatske u zadnjih 10 godina kako se kreće. Pogledajte u zadnjih 5 godina kojom se dinamikom ljudi zapošljavaju u stručnim službama državne uprave. 50 tisuća ljudi, to je 10 tisuća svake godine se zaposli. Čemu? Znali smo da će doći na naplatu ove godine enorman dug tek od 14 milijardi, da ćemo sljedeće 2 godine preko 6 milijardi godišnje morati plaćati i vraćati duga. Znali smo da će do toga doći. Prema tome, dajmo, budimo korektni jedni prema drugima. Ogroman je problem danas pred svima nama. Barem počnimo razgovarati na način da korektne brojke iznosimo, da govorimo o konkretnim mogućnostima njihovog rješenja.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37683" n="384">
					<seg xml:id="ParlaMint-HR_T6.S13.u37683.s0">Hvala lijepo. Kolegica Dragica Zgrebec se sljedeća javila za raspravu. Izvolite kolegice Zgrebec.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37684" n="385">
					<seg xml:id="ParlaMint-HR_T6.S13.u37684.s0">Hvala lijepo gospodine potpredsjedniče. Točno prije tjedan dana raspravljali smo o rebalansu proračuna. Tada je ovdje bilo rečeno da je to proračun istine, suočavanje s krizom, međutim sada nakon samo 14 dana zapravo nismo čuli ništa novoga što se tiče rashodovne strane i strukture izdataka iz državnog proračuna. Što nam je predsjednica Vlade zapravo rekla uvodno? Rekla je isto što je rekla i prije 14 dana. Krizu treba gledati u kontekstu svjetske ekonomske krize, dakle još uvijek nismo spremni se suočiti sa vlastitom krizom, sa vlastitim problemima, vidjeti što su pravi uzroci krize u Hrvatskoj, da to nije samo svjetska financijska i ekonomska kriza, da je to struktura naše proizvodnje, da je to zapostavljanje industrije, da je to život na kredit, potrošnja na kredit, da je to enorman uvoz koji se sada nema iz čega financirati i posljedica toga su onda i smanjeni prihodi u državni proračun, posljedica toga su i otkazi u realnom sektoru. Mi se ovdje borimo za svako radno mjesto u državnoj upravi i javnom sektoru, ali istovremeno zaboravljamo da je na desetke tisuća ljudi ostalo bez posla u ovih 8 mjeseci, da je stopa nezaposlenosti sa 12% popela se na 14,5%. Što će to biti do kraja godine kada nam neki poslodavci kažu prva tri mjeseca smo radili za zalihe, druga tri mjeseca koristimo godišnje odmore, neplaćene godišnje odmore, a iza toga slijede otkazi? Sada još imamo nešto sezonski zaposlenih ljudi. Što će to biti u 10., 11., 12. mjesecu? O tome nismo čuli niti jednu riječ. Rekla je gospođa predsjednica Vlade, svi moramo shvatiti situaciju i participirati u njoj. Međutim, svi nećemo participirati jednako. Svi ćemo participirati u onom jednom postotnom poenu većeg PDV-a, netko sa sasvim simbolično, za njega to neće značiti ništa, za neke će to značiti velike probleme. I kad ukupno gledamo što je novo, novo su novi porezi. Gotovo ništa ili simbolično se desilo na rashodovnoj strani, velika stvar bi se trebala desiti na prihodovnoj strani. A taj rebalans mi sliči na vrč koji masu puta odlazi na vodu, odlazi tako dugo dok se ne razbije i sada kad se konačno razbio tražimo univerzalno ljepilo koje će ga zalijepiti. A koje je to univerzalno ljepilo? To su upravo ovi porezu, dakle 1%-tni poen povećanja poreza na dodanu vrijednost i novi, eto tako nazvani krizni porez, a to je zapravo porez na dohodak. Međutim, koji su efekti ova dva poreza? U ovom proračunu se planira da će se do kraja godine prikupiti milijardu i 250 milijuna kuna. hoće se prikupiti ako bi to stvarno ostalo na istoj razini potrošnje, međutim bez obzira na apele, bez obzira na razgovore i dogovore, trgovci će dizati cijenu. Oni koji pružaju usluge će dignuti cijenu, ne za taj jedan postotni poen za koliko se diže porez na dodanu vrijednost, nego za 2 ili 3%, jer će to uračunati sve svoje troškove, preorijentaciju informatičkih programa, inventura. Krizni porez zapravo će smanjiti potrošnju, jer će smanjiti ta, platit će oni koji su do sada sve plaćali, koji su platili cijenu rata najviše, koji su platili najviše cijenu tranzicije, ti će najviše platiti i cijenu krize. Kad govorim da je to simbolično i da je to ljepilo koje neće držati ove pukotine, onda usporedimo to na ovaj način. Plaće sada u proračunu iznose 22 milijarde, mirovine 34 milijarde. To je mjesečno kad podijelimo na 12 mjeseci 4,6 milijardi, nešto malo više. To je do kraja godine ćemo prikupiti taman da jednu trećinu ovih obveza u jednom mjesecu podmirimo. A iduće godine to će biti manje nego što je jednom mjesečno izdvajanje za plaće i mirovine. Dakle kakav je to efekat na državnoj razini, a kakav je to udar na one građane koji će morati ove obveze plaćati. Uzmimo obitelj, mladu obitelj sa dvoje djece koji imaju primanja 3 tisuće jednu kunu svaki. Dakle oni će izdvojiti 120 kuna ovog poreza, na 6 tisuća i dvije kune. Od 6 tisuća i dvije kune ne mogu podmiriti minimalne troškove života. Ako su to i djeca koja polaze školu, hoće li imati besplatne udžbenike? Hoće li imati besplatni obrok u školi? Hoće li imati besplatni prijevoz? Vjerojatno neće, jer naši kriteriji su da je 3 tisuće kuna bogatstvo i da na 3 tisuće kuna moraš platiti ne samo onaj osnovni porez na dohodak, nego i ovaj krizni porez. To je govorila predsjednica Vlade. Ministar, kako mu je ostalo vrlo malo vremena, počeo nam je pričati povijest, kao da je ministar povijesti, a ne ministar financija i o tome zapravo nemamo što reći. A što se trebalo, šta se trebalo danas reći? Trebalo se reći ne kako ćemo preživjeti do kraja godine, nego što ćemo činiti u idućoj godini. A kako mi ne možemo predvidjeti što će se desiti iz mjeseca u mjesec, pa čak ne znamo što ćemo u dva tjedna unutar proračuna napraviti, jer se ovdje licitiralo s ovim porezom od 8%, 6%, završilo na 4, odnosno 2% i onda još kažemo da to nije prijedlog Vlade, nego je ona prihvatila prijedlog socijalnih partnera, onih koji su možda po prvom prijedlogu Vlade trebali ostati bez 6% plaće i onih kojih se to uopće ne tiče. Poslodavci to neće osjetiti, jer će to platiti radnik i umirovljenik iz svoje neto plaće, odnosno mirovine. Nismo čuli što će biti sa državnim investicijama. Nismo čuli kako će se sutra raspoređivati subvencije. Reći ću samo na tri primjera. Ogroman novac uložen je u brodogradnju, valjda zato da bi se sanirala, da bi radila. Sada ćemo brodogradilišta prodavati za jednu kunu, ali nismo sigurni da ćemo zadržati tu djelatnost. Dakle, uložili smo novac zato da bismo imali brodogradilište, ne znamo hoće li sutra ta brodogradilišta baviti se gradnjom brodova. Što je sa potporama u poljoprivredi? Najmanje od toga ima korist poljoprivrednik. Što više izdvajamo imamo manju proizvodnju, skuplje cijene, više cijene i stalni pritisak na još više cijene. Ne zato što bi to seljaci htjeli da je njihov proizvod tako skup, nego zato što su im inputi, reprodukcijski materijal, energija enormno poskupili i zbog visokih poreza. Šta je sa subvencijama u javni sektor? U željeznicu ulažemo iz proračuna ne zato da bi oni imali visoke plaće, i doveli do kaosa u željezničkom prometu, nego valjda zato da poboljšavaju željezničku infrastrukturu i kvalitetu prijevoza. Ovo što se dešava danas u javnim poduzećima, da mi kažemo da imaju enormna primanja. Gospodin Marić je ovdje govorio što se sve u tom dijelu gospodarstva dešava, ja sam rekla radije bih čula to da je to rekla predsjednica Vlade, da je to rekao ministar financija i da su poduzeli određene mjere. Ovako, od ovih priča i hvaljenja proračuna i govorenja sad smo riješili problem, taj problem će se pojaviti ne možda za mjesec dana, ali pojavit će se za dva mjeseca. Što ćemo onda? Hoćemo opet dizati stopu PDV-a? Hoćemo li dalje dizati poreze za koje smo rekli da ih nećemo dizati? Zato bi bilo dobro da sadašnja Vlada provjeri ove svoje prijedloge na izborima i onda bi dobila legitimitet da vodi ovakvu politiku.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37685" n="386">
					<seg xml:id="ParlaMint-HR_T6.S13.u37685.s0">Hvala. Dalje se za raspravu prijavila uvažena kolegica Romana Jerković. Izvolite.</seg>
				</u>
				<u who="#JerkovićRomana" ana="#regular" xml:id="ParlaMint-HR_T6.S13.u37686" n="387">
					<seg xml:id="ParlaMint-HR_T6.S13.u37686.s0">Hvala lijepo gospodine potpredsjedniče, uvaženi gospodine ministre, kolegice i kolege. Danas raspravljamo o iznimno važnom dokumentu koji bi nam trebao dati odgovor na pitanje hoćemo li i kada ćemo izaći iz krize. Mnogi su od ovog dokumenta jako puno očekivali i bila je doista, iskreno to mislim, vrlo pohvalna rečenica premijerke da u ovom rebalansu proračuna nitko neće biti nedodirljiv. Međutim, ovaj rebalans proračuna pokazuje zorno tko je u ovoj zemlji uvijek dodirljiv, a tko će i dalje ostati nedodirljiv. Također ovaj rebalans proračuna pokazuje, po mom dubokom uvjerenju još nešto, a to je da od prave borbe s krizom u 2009. godini neće biti ništa. Da je ova godina za ozbiljnu borbu s krizom zapravo izgubljena. I konačno da nastavljamo istim onim smjerom koji nas je doveo u ovo stanje hrvatskog gospodarstva. Ministre Šuker, vi ste prije 4, 5 tjedana rekli da najveći problem Hrvatske nisu proračunski prihodi, već preveliki, enormni rashodi i svi smo mislili zapravo da sa tom tvrdnjom najavljujete, rekla bih, jednu ozbiljnu i radikalnu borbu s potrošnjom države, svjesni činjenice da hrvatsko gospodarstvo tu i takvu rastrošnost države jednostavno više ne može pratiti. Međutim, ovaj rebalans sugerira da ste opet promijenili mišljenje. Kažemo opet, jer da vas podsjetim i prvim rebalansom ste uštedjeli koliko, negdje oko 0,5, 0,6%. I prvi rezovi koje ste učinili bili su gdje? U sektoru obrazovanja. Dakle, svega mjesec i pol prije praktički početka školske godine uspjeli ste stvoriti kaos i djeci i roditeljima i školama i svima. Imali ikoga osim vas u ovoj zemlji tko misli da je to bilo ispravno? Vi mislite da ima, mislim osim vas. Što nosi ovaj drugi rebalans? Ovaj drugi rebalans nosi nove poreze kako bi opteretili narod koji i onako loše živi. Narod koji je ionako preopterećen. Dakle, premale su i to su naše velike zamjerke ovom rebalansu proračuna, premale su proračunske uštede koje ovaj rebalans donosi, ali zato donosi velike nove namete građanima i radnicima i umirovljenicima. Danas se u nekoliko navrata pokušala provući teza da ovaj porez nije teret za najsiromašnije. Jer oni koji mjesečno zarađuju manje od 3 tisuće kuna ili koji imaju mirovinu manju od 3 tisuće kuna. Što? Mogu mirno spavati. Ili njima je dobro, oni žive dobro. Ne znam tko bi to mogao reći da su 3 tisuće kuna dovoljne za normalan za pristojan život. I pitam se u što se mi to zapravo kao društvo pretvaramo kada pokušavamo ignorirati ono što je više nego očito, a to je da se sa 3 tisuće kuna ne može dobro živjeti. I evo zamislite obitelj u kojoj samo jedan roditelj radi i to radi u nekakvom trgovačkom lancu i zarađuje 3 tisuće i 100 kuna i ima dvoje djece i mora kupiti udžbenike toj djeci i mora platiti prijevoz i mora platiti marendu i onda još državi još mora platiti porez. Pa tko ima pravo tražiti od obitelji koja ima mjesečna primanja 3 tisuće i 100 kuna da spašava državu? Jeli to socijalna država kojoj težimo? Ministre, jel je? Ja se nadam da takvu socijalnu državu ne želimo. I moram priznati da se zapravo čudim premijerki. Čudim se premijerki jer se navodno uvije borila upravo za najugroženije gađane. Na poziciji na kojoj je bila, na poziciji ministrice 6 godina je govorila da upravo tim skupinama treba više novca. I ne mogu uopće zamisliti tko ju je uspio nagovoriti da treba štedjeti na djeci, na roditeljima tako što im nećemo omogućiti besplatne udžbenike i prijevoz u ovoj krizi. Tko misli da ćemo se boriti na način da umirovljenici, da umirovljenicima treba smanjiti mirovine koji onako teško žive, da ne kažem da životare. To nisu antirecesijske mjere, ne bi smjele biti. Na koncu, čak i ženama kojima je ovim novim zakonom i neću propustiti priliku spomenuti Zakon o medicinskoj oplodnji, koji je ženama smanjio mogućnost da imaju djecu. Što smo htjeli tako povećati BDP-e tako što će nas Hrvata biti manje? Pa znam, ova vam se primjedba čini zajedljivom, ali pokušajte se staviti u poziciju građana koji moraju preživjeti sa 3 tisuće i 100 kuna mjesečno. Ja mislim da je hrvatski narod na svašta navikao i da ga pitate ja vjerujem da bi rekao da ni ne pamti vrijeme bez krize. Ali suština je zapravo u nečem drugom. Suština je u tome da hrvatski narod nije zaslužio ovo, nije ministre. I ja mislim da negdje i vi to znate, da ste i vi toga svjesni. Uvodite porez na solidarnost. Meni taj izraz nevjerojatan. S kim ili s čim bi se hrvatski narod, radnici i umirovljenici trebali solidarizirati. Sada ću opet možda biti gruba, ne zamjerite, ali jednostavno to moram reći. S čime da se solidarizira hrvatski narod? S promašenom ekonomskom politikom? Pa vi vodite tu politiku već dugi niz godina. Ako je ona promašena, onda su to vaši promašaji. Dakle, možemo li onda reći da očekujemo od hrvatskih radnika i umirovljenika da se solidariziraju s promašenom ekonomskom politikom koju vodite dugi niz godina i na koju vas nota bene već jako dugo upozoravamo. E vidite nije pošteno. Ja vjerujem da hrvatsko građanstvo u ovom trenutku ne radi ništa drugo nego prati o čemu mi ovdje govorimo. I mislim da govorim u njihovo ime kada kažem, to ministre nije pošteno. Jednostavno nije pošteno iz brojnih razloga koje ste danas imali prilike čuti. Nije pošteno zato što ne očekujete od banaka da se solidariziraju. Nije pošteno zato što ne očekujete od onih koji ubiru menadžerske ugovore u državnim firmama gubitašima. Nije pošteno zato što to ne očekujete od vlasnika krupnog kapitala. Nije pošteno zato što nema poreza na ekstra profite. Nije pošteno iz mora razloga koje ste danas imali prilike obilno u sabornici ovdje čuti. A ti se hrvatski narode solidariziraj, jel. Ništa mu drugo na kraju doista ne preostaje. Ja ću završiti s time što ću reći. Vi tražite da mi vjerujemo u ovaj rebalans proračuna. Vjerujete da bi ovaj rebalans trebao biti, želite da mi vjerujemo da je ovaj rebalans izlazak iz krize. A mi to ne možemo, mi to ne možemo, jer ovaj rebalans to nije i ne možemo zato što ni vjerujete u ovaj rebalans, ni vi ne vjerujete. Jer da vjerujete ne biste najavljivali novi rebalans već na jesen. Najavili ste ministre. Jeste. Mi u klubu SDP-a znamo da je potreban razvojni iskorak. I za taj razvojni iskorak potrebno je biti neumoljiv i potrebno je biti hrabar. Ali nije hrabrost ministre nametnuti nove poreze hrvatskom građanstvu koje ionako loše živi i koje je ionako preopterećeno. To nije hrabrost. Bili biste hrabri kada biste pokrenuli izlaz iz krize kroz novi razvoj, kroz ulaganje u proizvodnju. U koju proizvodnju? E to ne znate, nažalost. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37687" n="388">
					<seg xml:id="ParlaMint-HR_T6.S13.u37687.s0">Slijedi rasprava uvažene kolegice Tatjane Šimac Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u37688" n="389">
					<seg xml:id="ParlaMint-HR_T6.S13.u37688.s0">Hvala lijepo. Gospodine potpredsjedniče, gospodine ministre, kolegice i kolege. Evo ja se pitam kao i moji kolege gdje je usmjeren ovaj rebalans proračuna odnosno koji je cilj. Krpanje budžeta a ne antirecesijske mjere. Ovo jest štednja ali štednja zbog toga što nema novaca a ne štednja i nameti da bi se investiralo. Prema tome, nužna je druga koncepcija ovog proračuna i upravo zbog toga ne mogu ga prihvatiti. Gospođa premijerka je napomenula u svojoj izjavi kako se u pripremama rebalansa svi članovi su bili izloženi kako je navela neviđenom linču a koji je napomenula je premijerka povremeno prelazio i u određeni oblik govora mržnje. I kako kaže to što se događalo je potpuno neprihvatljivo. Međutim, pitam se ja i pitaju se naši građani kako se oni osjećaju, kako se osjećaju kad se nije dobro gospodarilo novcem, njihovim novcem. Hrvatska danas nema nikakvih rezervi i ako se ne pokrene proizvodnja proračun se može svesti na nulu opet u Hrvatskoj neće biti bolje. Sjetimo se da je guverner već 2007. godine upozoravao na prekomjerno trošenje države i nadolazeću dužničku krizu. Puno prije nego je izbila. I upravo zbog toga kao i moji prethodnici i ja ću reći da je ovo uz naravno globalnu krizu da se može reći da je kriza hrvatski proizvod. Izgleda da je po ovoj politici krizu nema tko drugi platiti nego siromašni i pitanje je tko će platiti, zatim je pitanje što se sve s tim odricanjem dobiva. Naime, ukoliko se očekuje da će kasnije biti, da će to kasnije biti u korist zapošljavanja i poboljšavanja standarda. To je jedna situacija koja je normalno prihvatljiva. Međutim, ako je suprotno onda to sigurno i socijalno i politički nije prihvatljivo. Situacija je takva da zaposleni grcaju u padu životnog standarda i oni će izgubiti 5% od plaće i svih primanja iznad 3 tisuće kuna. Tako će svakog mjeseca dolaziti s manjim kućnim budžetom odnosno s manjim sredstvima za život. Umjesto da se režu troškovi režu se plaće da bi se platili ti troškovi. Ova Vlada se zaduživala da bi financirala svoju rastrošnost a kad im više nitko ne želi davati kredite okrenuli su se vlastitim građanima. Uveli su se krizni nameti koji nisu namijenjeni razvoju iz kojih bi se kasnije lakše punio proračun. I ja ću se pridružiti onima koji su izjavili da je ovo harač. Pored od 2% platit će 247 tisuća umirovljenika a 4% platit će 43 tisuće umirovljenika. Oko milijun zaposlenih Hrvata plaćat će krizne namete da bi tako oko 721 tisuću ljudi plaćalo po stopi od 2%, 4% poreza plaćat će 310 tisuća građana Hrvatske. Normalno da možemo reći da je jasno zapravo da je Hrvatska uvučena u klopku dužničkog ropstva. Javnosti se serviraju laži, zapravo da ne kažem laži reći ću neistine, frizirani i netočni podaci. Sjećate li se samo jamstvene kartice ex premijera, bili su tamo i umirovljenici, zdravstvo, mladi, poticaji itd. Puno lijepih stvari. Ja bih bila sretna da vjerujem ono što je kolega Bagarić rekao da živimo u Hrvatskoj u izobilju, međutim građani Hrvatske vide sasvim drugačiju sliku. Jedan stih kaže &quot;ptica leti dok je bar metar neba&quot; a za mnoge više nema, ne postoji niti taj metar. Građani Hrvatske osjećaju strah, pokazuju strah. Zašto? Zato što preko njihovih leđa lomi se sve prije ratne nedaće, pretvorba, privatizacijska pljačka i sada naravno i ova situacija. Građani su siti slušanja o enormnom bogaćenju od financijskih investicija osobito onih koji posve neometano oplođuju novac opljačkan u privatizaciji. To mi zovemo a tako se inače zove pranje novca. Ova Vlada nema što ponuditi, nema više kredita kojima bi moglo se financirati a potpuno promašena politika zadnjih godina pokazala je kako nema nade da će se išta poboljšati u doglednom vremenu. Citirat ću našu premijerku. Situacija je složena no nije kritična jer Vlada radi sve ono što mora, to i radi i sve drži pod kontrolom. Prave namjere i aktivnosti, reforme vidjet će se i osjetiti u proračunu za 2010. godinu. To je naša premijerka jutros izjavila u ovom Visokom domu. A građani znaju sa ovakvom Vladom situacija je više nego kritična. I još ću jedan citat interpretirati a to je kao dobra vijest da je gotovo milijun ljudi neće plaćati krizni namet. Znači, kolegice i kolege da su ljudi presiromašni jer imaju 3 tisuće kuna plaću, ne može se pohvaliti s tim niti to pokazivati kao dobru vijest. To je samo potvrda da je naš narod siromašan. Rasipništvo je došlo na naplatu, pohlepa je stvorila ovo siromaštvo. I još samo jednu riječ odnosno par rečenica o Pelješkom mostu, o investiciji. Zašto? Zato što dolazim iz te županije i znam kako je doći do Dubrovnika i znam što znači ta investicija za našu županiju i sigurna sam da nitko s ove strane nije protiv te investicije. I ja bih bila jako sretna da je ta investicija sada moguće izvesti zbog toga što bih znala da je to bogata Hrvatska, ali ne mogu vam vjerovati da se nije moglo predvidjeti da će tako velika investicija, da se neće moći izvoditi u kontinuiranom toku. I sad se pitam, obzirom da je prekinuta ta investicija, da se mora konzervirati, pitam se koliko iznose troškovi konzerviranja te investicije. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37689" n="390">
					<seg xml:id="ParlaMint-HR_T6.S13.u37689.s0">Hvala lijepo. Goran Beus Richembergh kolega je koji se sljedeći prijavio za raspravu. Izvolite, kolega.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u37690" n="391">
					<seg xml:id="ParlaMint-HR_T6.S13.u37690.s0">Kad bi se ovaj rebalans proračuna ukoričio u knjigu i kad bi Vlada imala takve književne afinitete ili možda ambicije, ovo jest žanr čudan, kažu prijedlog rebalansa, ali mogao bi se komotno zvati pazi tako da ostanem nevina, drugi dio. Rebalans proračuna o kojemu danas govorimo razočaravajući je iz više razloga. Prvo, zbog toga jer ne polazi od stvarnih uzroka krize pa se onda ni ne trudi ukloniti. Drugo, jer teret krize svaljuje na one koji stvaraju novu vrijednost i žive od svoga rada, a na one koji prekomjerno troše. Treće, zato jer je klijentelistički, jer uglavnom ciljano povlađuje i štedi klijente HDZ-a i HSS-a i četvrto, jer očitava nesposobnost, nespremnost, bojazan ove Vlade da se doista uhvati u koštac sa pravim problemima i da predloži radikalna rješenja. Ovaj rebalans ima dakle nekoliko aspekata i najprije nešto o namjernom prešućivanju strukture krize odnosno njenih elemenata. Volimo se pozivati, i to nam se sad već pretvara u alibi, da je kriza u Hrvatskoj zapravo odraz ukupne globalne gospodarske krize. Međutim, već i na prvi pogled jasno je da kriza hrvatskoga gospodarstva nema mnogo zajedničkih točaka sa krizom drugih zemalja tzv. nove Europe, odnosno tranzicijskih zemalja, a osobito ne zemalja zapadne hemisfere, jer je tamo ekonomska kriza prije svega utemeljena na krizi financijskog sektora koji je zahvaljujući špekulativnim manevrima ostao bez kapitala što se prenijelo onda u realni sektor i na koncu je država morala spašavati intervencijom i financijske institucije, ali i posrnule divove koji su izgubili …/Govornik se ne razumije. /… U Hrvatskoj je potpuno drugačiji slučaj, dakle mi nemamo krizu u financijskom sektoru jer naše banke, osiguravajuće kuće funkcioniraju sasvim dobro, čak štoviše, njihove su kamate vrlo visoke, bezobrazno visoke, one zloupotrebljavaju ovu situaciju, čak štoviše, naše banke ostvaruju visoke profite. Jedina je poteškoća kod dijela financijskih fondova zato jer su bili na burzama, a ono što možemo prepoznati kao poteškoću na financijskome tržištu je nedostatak kapitala, ali tome je kumovala između ostaloga i država jer je u nekoliko tranši posisala svu gotovinu koja je bila na tržištu radi vlastitoga zaduženja. Šest proteklih godina Vlada u manje-više istome sastavu gradi jedno Potemkinovo selo, uvjeravajući nas da je Republika Hrvatska iznimno prosperitetna, posve spremna za Europsku uniju, da je po svim svojim gospodarskim pokazateljima jako napredovala, da je strukturalno se prilagodila i da se pripremila do te mjere da će je eto ova kriza i mimoići ili barem da se kod nas neće tako osjetiti. A istina je zapravo da se ta kriza nešto slabije i kasnije osjeća u Hrvatskoj samo i isključivo zbog toga što naše gospodarstvo nije dominantno izvozno i što dakle zatvaranjem stranih tržišta nismo bili izravno pogođeni do te mjere kao neke druge zemlje koje potpuno ovise o izvozu. Dakle kriza u Hrvatskoj, za razliku od drugih zemalja, sjedi u državnom odnosno javnom sektoru. Ona je nastala u njemu, u njemu bubri i sada se vidi da je zapravo Vlada u šest godina uzgajala i uzgojila masnu, tustu, tromu, neučinkovitu državu koja je narasla do takvih razmjera da zapravo više uopće ne proizvodi ono za što je stvorena, nego čak štoviše da razina njene efikasnosti ispod razine od prije recimo deset godina kad je u tim službama državnim radilo 70 ili 80 tisuća ljudi manje. Pa ne prođe ni 15, 20 dana da u ovom Saboru razgovaramo o tzv. agencijama u kojima radi po 25 ljudi koji u godini dana uspiju riješiti čak 168 upravnih predmeta. U međuvremenu su dakle različita pisma barba Ivi, barba Luki, barba Marku i ne znam kojem sve Marku otvorila prostor da ta državna uprava naraste bez kriterija stručnosti, bez valorizacije rada. Koliko sam puta u ovome Domu spomenuo da bih htio vidjeti ministra ili državnoga tajnika koji će nas izvijestiti da li je ijedan državni službenik koji je radio na pripremama zakona odgovarao zbog toga što se zakon tri ili četiri puta vraća u proceduru samo zato što do kraja nije usklađen sa europskom stečevinom. Nikada nikome nije pala vlas s glave, nikad nikome od plaće nije oduzeta jedna kuna zbog šlamperaja i zbog stvarne štete koja se radi državi. Državni proračun je postao kao švicarski sir. Buši ga tko ga stigne, isisava iz njega tko stigne i tko što hoće, netko ode kockati u Las Vegas na državni račun, netko netransparentno troši novce poreznih obveznika na drugi način, kroz parafondove, kroz javna poduzeća odlaze silni milijuni bez kontrole, nemamo efikasni sustav javne nabave, od kamiona pa na dalje, tko zna što se sve i kako nabavljalo, po kojim kriterijima neposredno izbjegavajući zakon. Mi smo stvorili jedan sustav u kojemu se konstantno siše narodna supstanca bez ikakve kontrole. Sjetite se koliko, neću sjesti kolega, vi sjedite i odmarajte. Ja imam pravo govoriti i govorit ću i nećete me ušutkati. A vi ako nemate tolikoga strpljenja da pričekate ono reći što ja imam reći, izvolite slobodno vani. Kad je već država toliko prijatelja, znanaca, rodbine, dakle rodijaka i netijaka privukla na svoje jasle, bilo je za očekivati da odgovorna Vlada kaže a sad je dosta, da se pogleda u ogledalo, da shvati svoj propust i da kaže od danas će biti drugačije. Ali ne, to ova Vlada nije u stanju predložiti, nego što se događa? Pokušava građanima izvrnuti džep do kraja i iz njega isisati, odnosno iscijediti to malo suhe drenovine, ali ne sigurno dirnuti u državnu potrošnju. Dakle, ovaj rebalans kao ni onaj prošli zapravo uopće nije dirnuo u činjenicu kolika je hidra državnoga aparata narasla, hidra javnih poduzeća. Dakle nismo čuli ni jedan jedini konkretan plan u roku od 3, 6, 9 ili 12 mjeseci, kako će se te stvari stabilizirati, racionalizirati, uvesti program otpuštanja tehnološkog viška, zbrinjavanja tih ljudi da bi uprava mogla konačno raditi u svojim normalnim gabaritima koji odgovaraju jednoj zemlji i fiskalnim kapacitetima Hrvatske kakva jest. Svojevremeno sam u Ministarstvu vanjskih poslova dolazio na sastanke jednoga povjerenstva, imali smo svoju prostoriju za sastanke. Sada u toj prostoriji sjedi 6 novih službenika i nitko ne zna što oni rade i svi su došli u zadnje 3 godine. I tako se to događa i u drugim ministarstvima. Naprosto, Vlada se nema snage zamjeriti svojim klijentima i došlo smo do onoga što u Dalmaciji kažu &quot;finili su Mare bali&quot;, gotovo je. Netko treba reći Vladi i gospođi premijerki, ovim rebalansom ona je zapravo označila početak kraja svoje Vlade i to je dobra vijest u moru svih loših. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37691" n="392">
					<seg xml:id="ParlaMint-HR_T6.S13.u37691.s0">Hvala. Na redu je kolega Željko Jovanović. Izvolite. Samo malo kolega Jovanović. Predlagatelj se javio, pa izvolite ministre.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37692" n="393">
					<seg xml:id="ParlaMint-HR_T6.S13.u37692.s0">Hvala lijepo. Ja se ispričavam, znam kakav je dogovor klubova, međutim mnoge neistine naprosto ne mogu ostati bez odgovora, a isto tako svi sudionici u današnjoj raspravi od proteklog dana govore o tome kako je lokalna uprava problematična, kako je skupa itd. Pa ću vam ja pokušati ilustrirati gospodina Beusa kao saborskog zastupnika i kao rukovodioca u jedinicama lokalne samouprave jer to hrvatska javnost naprosto treba znati, ali prije toga nekoliko podataka. Naprosto je netočno da je u proteklih 6 godina u Hrvatskoj zaposleno 70 tisuća ljudi. Gospodine Beus, to nije lijepo od vas da govorite. Nemate niti jedan argument za to što govorite. Ako usporedite financijske pokazatelje, ne možete to reći. Druga stvar, ja sam šutio dok ste vi govorili. Druga stvar, olako optužujete. A treća stvar, vi ste dogradonačelnik u gradu gdje, bili, na svu sreću više niste jer su vam građani rekli da je bilo dosta toga, jedina ravnateljica, evo tu kolege nek pogledaju, pučkog učilišta u Republici Hrvatskoj koja ima menadžerski ugovor da kad dobije otkaz ima pravo 12 plaća, potpisao je gospodin Beus sa jednom svojom stranačkom kolegicom koju je a propos doveo iz Splita. Druga stvar, ja smijem to slobodno reći. Pa gledajte, gospodine Beus, vi možete govoriti što god hoćete, dobacivati iz klupe, to je razina inače vašeg političkog razgovora, ali ovo sve što ću reći može se provjeriti kod gradonačelnika Grada Velike Gorice. Druga stvar, osuđenog narkodilera u Sloveniji ste zaposlili u klub mladih da kreira program mladih Velikogoričana i to isto može se provjeriti. Sve ovo što govorim se može provjeriti. Gradska uprava u Velikoj Gorici u 4 godine sa 70 zaposlenih narasla na 100. Gradska komunalna poduzeća, Čistoća sa nekakvih 60 na 100 i još nešto. Rezultat toga je povećanje komunalnih usluga, zapravo odvoza smeća za 600%. Toliko i mogao bih nabrajati u nedogled. Ponavljam, kolegice i kolege, koga god zanima ovo, može provjeriti u gradskoj upravi. Druga stvar, govorimo da smo legalisti, da poštujemo zakone. Zbog toga da se ne bi događale nekakve situacije prilikom prijenosa vlasti, da se ne bi onima koji dođu poslije toga stvarale obveze s kojima će imati problema, mi smo ja mislim čak i konsenzusom u ovom Visokom domu donijeli Zakon o preuzimanju vlasti gdje se jasno kaže da od trenutka raspisivanja izbora vlast koja je u tom trenutku na vlasti je tehnička vlast, ne može potpisati obveze za naredno razdoblje više od milijun kuna. Gospodin Beus sjedi na presici zajedno sa svojim koalicijskim kompanjonom, potpisuju dan prije izborne šutnje ugovor na 17 milijuna kuna i stvaraju obveze gradu Velikoj Gorici za 17 milijuna kuna. Još kad ih novinari pitaju zašto to radite, pa tko nas može u tome spriječiti. U ovom Saboru stalno držimo nekakve lekcije, pa dajmo i živimo o onome o čemu govorimo. I ponavljam gospodine Beus, ovo što sam rekao, ja sam preodgovoran čovjek i predugo u politici da bih se bavio insinuiranjem, mogu svi zastupnici, svi mediji provjeriti u Gradu Velikoj Gorici, na kraju krajeva to će gradonačelnik objaviti, ponavljam, to sam rekao iz jednostavnog razloga što svi ovdje govorimo da nam je lokalna samouprava preskupa i mislim da tu ako oko ičega u ovom Domu se slažemo, slažemo se oko toga. Ali ne možemo s jedne strane govoriti od toga izmišljati da se zaposlilo 60 tisuća ljudi u Hrvatskoj, a to naprosto nije točno. A istovremeno svoje stranačke prijatelje ste nagurali u sva moguća i nemoguća komunalna poduzeća. Ponavljam, možete mislit si ravnateljica pučkog učilišta, koji je to menadžer koji ima 70, 80% plaće s gradskog proračuna dobi menadžerski ugovor da ima plaću 12 mjeseci. I onda ti isti ljudi koji to potpišu, a da ne govorim o tome da su im najuži članovi obitelji i članovi toga nadzornog odbora drže lekcije i pljuckaju stalno po nekome drugome. Dakle, poštovane dame i gospodo zastupnici, i sa lijeve i sa desne strane. Svaki ovaj navod koji sam rekao možete provjeriti kod gradonačelnika Velike Gorice, a gospodin Beus sve ove podatke koje je iznio ovdje ne može potvrditi s ničim, jer su naprosto neistiniti.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37693" n="394">
					<seg xml:id="ParlaMint-HR_T6.S13.u37693.s0">hvala. Ispravak navoda, gospodin Beus.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u37694" n="395">
					<seg xml:id="ParlaMint-HR_T6.S13.u37694.s0">Dužnost mi je ispraviti netočni navod osobe koja mi je do sada tri puta prijetila da će uništiti mene i moju obitelj. Prije svega, kakav je to menadžerski ugovor u kojemu se plaća daje u visini od 7 tisuća kuna? Drugo, znadete li vi gospodine ministre što je menadžerski ugovor? To ste trebali naučiti koji su elementi njegovi. Prema tome, to nikakve veze s time nema. A što se tiče nekakvih potpisivanja ugovora, sve krive informacije imate. To što su vam neki rekli, kazali, ako vi na tome temeljite svoju vjerodostojnost kao ministar jao nama. A drugo, svoju osobnu netrpeljivost prema meni ne možete otrpiti čak niti ovdje u Saboru, pa morate sve ljude zamarati time što želite.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37695" n="396">
					<seg xml:id="ParlaMint-HR_T6.S13.u37695.s0">Hvala lijepo.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u37696" n="397">
					<seg xml:id="ParlaMint-HR_T6.S13.u37696.s0">Kakve vi probleme imate?</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37697" n="398">
					<seg xml:id="ParlaMint-HR_T6.S13.u37697.s0">Idemo mi iz Velike Gorice ponovo, idemo mi ponovo u Zagreb.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u37698" n="399">
					<seg xml:id="ParlaMint-HR_T6.S13.u37698.s0">Nećemo vam Veliku Goricu tako lako dati. Dosta ste je isisali.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37699" n="400">
					<seg xml:id="ParlaMint-HR_T6.S13.u37699.s0">Nemojte se vrijeđati međusobno gospodo. Idemo mi ponovo u Zagreb. …/Upadica se ne razumije./… Ministre smirite se, gospodine zastupničke. Smirite se. Idemo mi ponovo u Zagreb. Gospodin Jovanović. Izvolite.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u37700" n="401">
					<seg xml:id="ParlaMint-HR_T6.S13.u37700.s0">Hvala gospodine potpredsjedniče Hrvatskog sabora. Pa ja sam u svojim raspravama nerijetko kažu kolege posebno iz HDZ-a pregrub, međutim želim reći na samom ovom početku da uz predsjednika Sabora Luku Bebića, i potpredsjednika Sabora gospodina Šeksa, ja sam jedini zastupnik koji sjedi u ovim klupama i od 90., '92. kada su donijete sve sudbinske odluke koje su omogućile samostalnost Hrvatske, a nakon čega sam godinu dana proveo u ličkim rovovima kao hrvatski branitelj i stoga smatram da imam pravo biti grub, jer Hrvatska kakvu danas živimo nije Hrvatska kakvu sam ja zamišljao dok sam zajedno sa 95% Riječana koji su se odazvali …/Govornik se ne razumije./… pozivima, što je najveći odaziv u Hrvatskoj, bio u ličkim rovovima. Pitaju se kolegica dr. Šimac-Bonačić i Romana Jerković gdje je usmjeren ovaj naš rebalans? Da oni ne vide gdje je usmjeren. Pa kolegice, usmjeren je u očuvanje fotelja aktualne vlasti. To je jedini cilj koji ovaj proračun ima. Kaže gospodin ministar Šuker da nije istina da je od 2003. zaposleno 50 tisuća ljudi u javnoj upravi. Evo analiza Svjetske banke za Hrvatsku, strana 126, poglavlje 6. točka 10. kaže: &quot;Veliki iznos mase plaća odražava veliki broj zaposlenika u javnom sektoru, a ne visoke plaće. Indikativno je da 4,9% stanovništva zaposleno u civilnoj upravi, to je za preko 60% više od medijana od 3% u Europi, budući da ima između 260 i 270 tisuća zaposlenika, sektor opće države predstavlja više od 15% radne snage i najveći je poslodavac u zemlji. U taj broj, čak nije uključeno dodatnih 73 tisuće djelatnika zaposlenih u 20 strateških državnih poduzeća i na tisuće djelatnika zaposlenih u tvrtkama i većinskom državnom vlasništvu koje pripadaju portfelju Hrvatskog fonda za privatizaciju. Kad se i to uzme u obzir, ukupan broj zaposlenika u javnom sektoru iznosio bi više od 20% hrvatske radne snage. 2003. na završetku koalicijske vlasti ukupan iznos za plaće, što sam već rekao nekoliko puta danas, iznosio je 14 milijardi kuna mjesečno. Danas iznosi 24 milijarde godišnje. Prema tome, iz toga se vidi da je broj zaposlenika porastao. Da li je to 40, 50 ili 60 tisuća ne zna nitko, pa tako ni novi ministar državne uprave, jer gospođa premijerka kaže radit će se analiza o tome kakav je sektor državne uprave iako je ta analiza već napravljena. 2008. ta je analiza napravljena i jasno je kakva je državna uprava u Hrvatskoj. Hrvatska je nakon političkog cirkusa kojim je upravljao bivši premijer Sanader postala zemlja u kojoj su građani pokusni kunići, na kojima se testiraju recepti iz HDZ-ove kuhinje, koju vode premijerka Kosor i ministar Milinović, predsjednica HDZ-a i njen zamjenik. Takva Vlada donosi zakone sa greškom, zakone sa ograničenim rokom trajanja, zašto Ustavni sud svako toliko mora poništiti neki zakon. To su zakoni sa apsurdnim odredbama koji nose štetu, koja nije samo financijska, nego i opće društvena. Rekao sam i ponovit ću i danas, to je Vlada kontinuiteta nesposobnosti. Ona nastavlja tamo gdje je Ivo stao. To je premijerka i rekla, kud Ivo tud i ja. Bez ikakve suvisle vizije i strategije i dalje se donose promašeni zakoni, da ponovim još jedanput, Zakon o medicinskoj oplodnji, Zakon o školstvu, o udžbenicima, pa i najnovija najava Zakona o lokalnoj samoupravi. Odluke koje traju i trebaju sudbinski odrediti Hrvatsku mijenjali su se svakih 8 sati. Da u petak nije bio zakonski rok da se rebalans pošalje u ovu sabornicu, ja vas uvjeravam da bi dobili još 2 puta, 4 puta 23 različita zakonska prijedloga. Drage kolegice i kolege, naš put od banane do bankrota potrajao je 7 mjeseci. Vlast koja nas je dovela do bankrota nema ni moralno pravo, ali na žalost da zaboravimo čak i to normalno pravo, nema stručnost, odlučnost, kompetentnost da nas spašava od bankrota. A onda i vodi prema izlasku iz krize. Da li je to Ivo ili Jadranka, potpuno je nebitno. Kriva je Vlada u cjelini. Ovako Vlada ne zna, ne može i neće ništa učiniti da građani Hrvatske žive kvalitetnije. Prijedlozi u rebalansu koje danas imamo su prijedlozi koji će omogućiti pad proizvodnje, procvat sive ekonomije, zatvaranje radnih mjesta. Građani Hrvatske u brojnim anketama, koje možete vidjeti na raznim portalima, od dvotrećinske većine do gotovo 90% kažu ostavka Vlade preduvjet jedini način izlaska iz krize. Što nam donosi proračun? U proračunu rebalansu državna potrošnja smanjena smanjenja je za samo 170 milijuna kuna. Od silnih obećanja od 3 milijarde koje je trebalo srezati, odustalo se iz straha, iz neodlučnosti, iz kukavičluka. Da li je to nešto novo? Pa nije. Kukavički je pobjegao i bivši premijer. Posebna priča je korupcija. Evo to je famozna jamstvena kartica, podsjetite se malo kako je izgledala. I zašto nema ova Vlada moralno pravo da rješava krizu? Zato što ovdje piše, Hrvatskoj jamčimo smanjenje poreza, gospodarski rast, rast zaposlenosti i rast standarda. Ništa od toga niste ostvarili. Kažete ovaj prijedlog rebalansa proračuna je prijedlog solidarnosti koji omogućuje da svi građani jednako snose odgovornost. Pa evo da ne kažete da to nisam rekao ja. Nema pravde za sve. Dok se sakate primanja radnika, činovnika i umirovljenika, porez na luksuz platit će samo budale. Porez će platiti samo onaj koji jahtu registrira na svoje ime, jer kada tvrtka kupi jahtu ne samo da ne plaća porez na luksuz, nego ne plaća ni PDV. Pa tko će registrirati na svoje ime. Rekao sam korupcija je poseban problem. Korupcija je opet citiram Europsku komisiju &quot;postala dio političke kulture u Hrvatskoj&quot;. Političku kulturu u Hrvatskoj određuje u ovom trenutku vladajuća stranka. Vlada koju je vodio bivši premijer čije porijeklo imovine od nekretnina do satova, umjetničkih slika, nikada nije razjašnjeno, nastavilo je u jednakom sastavu pelješiti Hrvatsku. Nevjerojatan je broj afera koji se otkriva posljednjih dana. Da li se radi o HAC-u, da li se radi o HŽ-u, da li se radi o HEP-u, da li se radi o nabavi uredskog materijala koji je poništen? Sve se poništava, sve. Dakle, cesta Dubrovnik-Doli 46 milijardi kuna je prihvaćena ponuda, 13 miliona skuplja od one koja je bila druga ponuda. Najnovija afera drage kolegice i kolege, tri su ponude bile. Prihvaćena je najskuplja ponuda za nabavu sredstva koju je dovelo do katastrofe u HŽ-u i do ove posljednje nesreće gdje su ljudi poginuli. Najskuplja je prihvaćena od tvrtke koja nikada takav posao nije radila. Istina. U 10 najvećih antikorupcijskih afera u Hrvatskoj uhićeno je i okrivljeno 166 osoba od koji njih čak 74 dobivaju plaću iz državnog proračuna. Procjenjuje Europska komisija 2005. godine organizirani kriminal i mafija u Hrvatskoj koštali su gospodarstvo 500 tisuća eura, a gospodarski su kriminalci su sebi priskrbili 170 milijuna eura. Na sjednici Nacionalnog vijeća za praćenje Strategije suzbijanja korupcije, apsurd kakav nisam vjerovao da se može dogoditi. Ministarstvo gospodina Kalmete uopće nije nositelje provedbe Strategije suzbijanja korupcije. Niti jedno državno poduzeće u portfelju ministra Kalmete nema akcijski plan suzbijanja korupcije. Pa zato se i događaju sve ove afere koje imamo. I konačno na sjednici Nacionalnog vijeća za suzbijanje korupcije novo imenovani ravnatelj policije kaže, Policijski nacionalni ured za suzbijanje korupcije i organiziranog kriminala, temelj Strategije suzbijanja korupcije u Hrvatskoj, ne može uopće funkcionirati jer 50 milijuna kuna koji su u proračunu trebali biti osigurani za njega nisu osigurani. Ja vas pozivam da ih osigurate u ovom rebalansu. 300 tisuća kuna koji su trebali osigurati direktnu vezu baze podataka policije i UKSOK-a nisu osigurani. Dakle 300 tisuća kuna se nije moglo osigurati da imaju direktnu vezu baze podataka i da USKOK može istraživati baze podataka MUP-a. Prema tome, zaključujem, zaista je bilo dosta. Kao što građani kažu, jedino rješenje za Hrvatsku, za sve građane Hrvatske su novi izbori. Pa ako građani i tada daju podršku vama, onda će to biti vaša pobjeda ali mislim da se to više ne može dogoditi.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37701" n="402">
					<seg xml:id="ParlaMint-HR_T6.S13.u37701.s0">Hvala lijepo. Zastupnik Luka Denona, sljedeći je na redu. Izvolite kolega zastupniče.</seg>
				</u>
				<u who="#DenonaLuka" ana="#regular" xml:id="ParlaMint-HR_T6.S13.u37702" n="403">
					<seg xml:id="ParlaMint-HR_T6.S13.u37702.s0">Gospodine ministre ja sam bio 10 godina zamjenik župana i u tri godine zadnjeg mandata, revizija je rekla da ja poslovanje u županiji bilo bezuvjetno rješenje smo dobili. Tako da ne bi ispalo da nešto u županiji nije dobro. I moja županija nije preskupa, tako da se ne vraćamo na ove lokalne teme. Danas sam čuo nešto što me svaki puta zaprepasti ili iznenadi ovako staroga u ovim godinama, kada je član vladajuće koalicije za ovom saborskom govornicom po drugi puta u izglasavanju ili prijedlogu ovog rebalansa kazao da je ova vladajuća većina kriva da je do toga rebalansa i do situacije u državi došlo. Vaš kolega ih HSLS-a rekao je trošili smo kao pijani milijuneri, trošili smo nismo ništa radili, trošili smo ništa nismo napravili. Znači ne mogu vjerovati da netko tko tako misli i govori. Kada dođu zakoni koji trebaju učiniti bolje u ovoj Hrvatskoj, digne ruku opet kao da se ništa nije dogodilo. To mi se čini, možda je bilo poslijepodne, možda su ipak to neki ljudi gledali. Ali zaista mi je žao da budemo tako licemjerni. Ja tvrdim da je ova strana kriva, jer je 6 godina na vlasti i u 6 godina naravno da ste pogriješili i naravno da ste nas vi doveli u ovu situaciju i uz svjetsku krizu koja je i vi. I to je jedanput mora biti jasno. Sigurno nije ova strana koja nije imala prilike. Ali ono malo prilike što smo imali kada smo vas upozoravali da kriza dolazi, eto bilo je puno vremena potrebno da se zakašnjelo suočimo sa težinom te ekonomske krize, odnosno ekonomske situacije. I nažalost prekasno da bi onda mjere koje smo trebali prije godinu dana, da bi amortizirali ovu krizu, donijeti pokušavamo to učiniti na jedan ovakav način kroz treći rebalans. Što znači rebalans? Glavnina smanjenja ovog deficita svela se na jačanje prihodovne strane novim poreznim nametima. Slažem se. Čak bi to bilo i dobro kada bi se ostvarilo ono u što sam vjerovao da će premijerka učiniti. Jer je premijerka uporno govorila da smo, vjerojatno vi, odlučni da ćemo učiniti u ovom rebalansu bolne rezove. Ovog puta je samo zabolilo sirotinju, nikog drugoga. Ja sam očekivao da će zaboljeti one duge. Ali žao mi je te sirotinje jer je samo njih to zabolilo. Malo više odlučnosti je bilo potrebno da se ovaj rebalans napravi onako kako treba. Ministre, jer opet će trebati još jedan prije kraja godine. To je sada već izgledno da će to tako biti. I premijerka je kazala da smo učinili sve što smo mogli. Mislim da nismo učinili sve što smo mogli jer smo onaj drugi dio zaboravili. Kazala je premijerka također, čini mi se da je citirala i moja kolegica jednu rečenicu, da je radimo sve to, to što smo učinili što smo mogli, odlučni smo da to tako na neki način riješimo, iz jednostavnog razloga zbog jedne i jedine nam Hrvatske. Na žalost premijerke, na žalost i moju mi nemamo jednu i jedinu Hrvatsku nego imamo dvije Hrvatske. Imamo jednu siromašnu, strpljivu, poniženu Hrvatsku a imamo jednu drugu, sasvim drugu bogatu, bahatu, deverziranu i na tu drugu Hrvatsku se ovaj rebalans ne odnosi, samo na onu malu sirotinjsku, poniženu i strpljivu. Vidjet ćemo do kad će to strpljenje te i takove Hrvatske koja je ponižena u ovom trenutku trajati. Zašto se bojimo učiniti neke druge grube te rezove koji bi dodirnuli tamo gdje novaca ima jer nećete mi reći da u 3 hiljade kuna i iznad 3 hiljade kuna ima jako puno novaca. Ima negdje drugdje novaca ali to bi trebalo učiniti te bolne rezove u toj i takovoj bogatoj, deverziranoj i onoj drugoj bahatoj Hrvatskoj a očito da nemamo snage za takve rezove u takvoj Hrvatskoj učiniti pa i porez na ekstra dobit možda, porez na imovinu, na kapitalnu dobit o čemu samo pišemo ali očito je da nema hrabrosti da suočeni sa teškom ekonomskom krizom to prevalimo i na tu i takovu bogatu Hrvatsku. Ali kada čujemo pa čak sve nas političare ako se možemo nazvati političarima onda kada promatramo ono što netko daleko preko mora radi pa kažemo da evo jedan mladi, novo lice, jedan Obama čini ili pokušava učiniti puno toga ne samo za Ameriku nego i za cijeli svijet, ali on vrlo jednostavno kaže u zemlji u kojoj nema skoro polovica ljudi socijalno osiguranje, zdravstveno osiguranje on je odlučio pa koliko god to koštalo da kroz kongres provuče zakon koji će se zvati porez na bogate pod cijenu da ga zovu socijalistom, pod cijenu da ga sutra prozovu komunistom ali on to radi. Ali ovdje nema hrabrosti taj porez na bogate jer eto to, šta to govori, da onda štitimo samo bogate. Nisam siguran da ljudi koji ovdje sjede s moje lijeve strane su baš svi ti koji štite te bogate. Znate, vi ćete u petak dignuti ruku za ovakav rebalans gdje će najveći teret podnijeti umirovljenici i zaposleni koji imaju 3-3,5 hiljade, 4 hiljade kuna, vi ćete dignuti ruku na prijedlog Vlade Republike Hrvatske ali budite sigurni nećete se izgubiti u toj amorfnoj masi većina koja je dignula ruku. Negdje za 10, 15, 20 godina biti će neki mudri, ili mudroslovni ili mladi dečki povjesničari koji će imenom i prezimenom zapisati te ljude koji su digli ruku za tako loš rebalans, zapisat će netko. .../Upadica se ne čuje./... Možda vaši unuci govorili kako su djedovi u to doba dignuli pogrešnu ruku na pogrešnom mjestu. Ali, gospodine ministre mogu jedno pitanje. Ja možda ne znam sve ali vidim da je kriza. Ja bih vas pitao na koga se odnosi, oprostite na ovoj riječi, ovaj namet, tako ću ga zvati da ne kažem nešto drugo. Da li na sve građane, na sve državljane Hrvatske? Znači, ovaj porez, namet kako god hoćete da li se odnosi na sve državljane Republike Hrvatske? .../Upadica se ne čuje./... Da, evo pa kako ja ne znam ja bih također pitao da li se taj generalno namet odnosi na sve građane ili državljane Hrvatske. Jer ako je tako ja bih isto volio znati da li onda i oni koji imaju pravo glasa kao državljani Republike Hrvatske a iz ove rashodovne strane dobiju neke novčiće solidarno isto tako će imati 2%, 4% poreza na svoje prihode u Bosni i Hercegovini. Mislim da bi bilo korektno da solidarno i oni to plate jer oni imaju pravo glasa i glasaju. A kad je kriza onda je valjda kriza i njima jer iz tog rashodovnog dijela proračuna dobivaju te novce koje trebaju dobiti. Ali bi možda bilo dobro da onda i oni plate taj porez kad već imaju pravo glasa. I oprostite mi na kraju, evo samo da pročitam nešto što piše u mom &quot;Novom listu&quot; na današnji dan. Ja sam to izrezao, to je bilo jučer. 1574. na jučerašnji dan pogubljen je Ilija Gregorić jedan od glavnih vođa Seljačke bune godine 1573. nakon što su se uzalud žalili caru i banu na zlodjela plemića seljaci su u znak protesta prestali plaćati nerazumne poreze. Tako je jedan od najgorih plemića Franjo Tahi poslao svoje naoružane plaćenike ali su ih seljaci s oružjem spremno dočekali. Zbog tog otpora Hrvatski sabor je seljake proglasio izdajicama domovine na što su oni odgovorili sveopćim ustankom protiv feudalnih gospodara. Svaka sličnost je namjerna jer ovoliko poreza i nameta mora se netko pobuniti. Ja ne tražim i ne želim da se digne oružani ustanak i buna, ne seljačka nego hrvatska buna ali primjereno 21. stoljeću ja mislim da bi trebalo ići na prijevremene izbore da to bude odgovor na ove namete koje nam ovim rebalansom proračuna namećete pa da na tim prijevremenim izborima onda taj potlačeni narod kaže što želi, želi li Franju Tahija ili želi nekakvu drugu slobodu Matije Gupca.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u37703" n="404">
					<seg xml:id="ParlaMint-HR_T6.S13.u37703.s0">Hvala lijepo. Pa imali smo prije tri mjeseca su &quot;tahiji&quot; bili na djelu, nisu prošli. Idemo korak dalje. .../Upadica se ne čuje./... Imamo itekakvih poreza kolegice. Kod mene su danas bili iz Zlatara, ljudi vele zatekli su proračun 9 milijuna i 30 milijuna duga. Mogu vam poslati njihove papire pa vidite. Davorko Vidović. Nema ga. Gubi pravo na raspravu. Damir Kajin. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u37704" n="405">
					<seg xml:id="ParlaMint-HR_T6.S13.u37704.s0">Poštovani gospodine potpredsjedniče, uvažena gospodo zastupnici. Prvo ono što si čovjek mora postaviti pitanje tko je za ovu situaciju u ovoj zemlji u ovom trenutku kriv. Pred 20 dana Hrvatska nije bila u problemima, tako su tvrdili bivši premijer, tako su tvrdili mnogi ministri. Danas govore da se javne financije ti isti ljudi raspadaju, da nema za plaće, da nema za penzije. I ono što je najgore, jučer su bili u krivu ali danas su u pravu. Mi koji smo govorili pa gospodo zar ne vidite što se sve dešava oko nas bili smo proglašeni blesimetrom, bili smo šampioni hrvatske gluposti, zaustavljali su nas ministri, zastupnici, govorili pa ti si vječni pesimista, ti ovo, ti onaj. Međutim, bio ja pesimista ili ne, bio blesimetar ili ne Kajin je pogodio, ne pogodio nego to smo vidjeli svi da će deficit biti najmanje 15 milijardi kuna a ako bruto društveni proizvod bude minus 6, 7% nažalost i 20 milijardi kuna. A to onda znači da nećemo više moći servisirati javni dug i da će doći u pitanje ne jedna nego najmanje dvije plaće u 2010. godini. Ova gospodo smanjenja najprije 6%, sada +2, +4% odnosno +1% PDV-a tome upravo vodi. Mi ćemo iduće godine po tom osnovu izgubiti najmanje jednu i pol plaću, a najvjerojatnije će to biti i dvije plaće. Na godišnjoj razini jedna dvočlana obitelj koja radi ili četveročlana izgubit će barem 20 tisuća kuna. Postavlja se onda jasno pitanje tko je za jedno ovakvo stanje u Hrvatskoj kriv. Ja tvrdim da za takvo jedno stanje nije kriva Županija istarska, da za to nisu krivi Istrijani, ja tvrdim da za to stanje nije kriva istarska politika. Ako je za to stanje kriva istarska politika onda ništa, hapsite nas gospodo. Ako je kriva bivša Vlada, Račan, da ne budem sada, da ne pretjeram, onda hapsimo i njih. Ako nisu krivi ljudi u bivšoj Vladi onda se postavlja pitanje gospodo tko je kriv. Ja se ne šalim ili ajde, kada kažem da ili će Istrijani u ovom trenutku spašavati Hrvatsku kako bi pomogli Istri ili nam sve ide k vragu. Mi doista nakon i nekih nastupa nekih pjevača moramo reći ova nacija može birati ili istrijanizaciju ili čavoglavizaciju. Da li je u ovoj zemlji itko mogao sumnjati, ako je bivši premijer na čelo stranke došao na jedan prijevaran način, sjetimo se onih izbora unutar HDZ-a 2000. godine, da li je netko mogao misliti da može na drugačiji način i otići sa čela vlasti. Što je jedna istrijanizacija? To je radi, radi, radi. Što je ova čavoglavizacija? Kada nam neki sa nekih skupova prijeti, to je otprilike ništa. Troši, pjevaj, živi od raspodjele i … /Govornik se ne razumije./… , međutim i tome treba valjda jednoga dana doći kraj u ovoj zemlji. Ponovit ću po drugi puta danas, Istra per capita po glavi stanovnika ima najveći izvoz u Republici Hrvatskoj. Oni koji misle da je to moguće postići u ovoj državi preko noći ti se isto tako silno varaju. Da bi mi došli npr. do jedne tvornice najprije trebate privući određeni kapital u Republici Hrvatskoj, to onda do realizacije traje četiri, pet godina ukoliko netko u međuvremenu ne izgubi volju da nešto ovdje gradi i sagradi. Nedavno mi je pričao direktor &quot;Uljanika&quot;, gospodin Karlo Radolović, da od trenutka kada je u Beču recimo tamo negdje 1860. ili 1870. donesena odluka o gradnji pulskog &quot;Arsenala&quot; ili današnjeg &quot;Uljanika&quot;, pa do trenutka kada je kršten prvi brod nije prošlo niti dvije godine, a da danas u dvije godine u jednoj Puli ili bilo gdje u Hrvatskoj gdje ne možete doći ni jedne pristojne katastarske izmjere. Istra je, ja tvrdim, prva u Hrvatskoj osjetila krizu ove svjetske ekonomije. Zašto? Jer imamo najveći izvoz per capita, odnosno najveći dio naše ekonomije plus turizam okrenut je europskom tržištu, ali svjetsko se tržište danas oporavlja. S druge strane gledam, hrvatsko nam tržište tone. Govorio sam isto tako izvoznici će se prvi početi oporavljati, oni se sada spašavaju, ali ovi koji rade za hrvatsko tržište ti će potonuti recimo za godinu i godinu i pol dana i to je upravo sada u tijeku. Ja se međutim bojim što će biti sa onim malim sektorom, obrtnicima, zanatlijama, trgovcima i tome slično. Pratim recimo događaje u … /Govornik se ne razumije./… u Buzetu, oni imaju 1% hrvatskog izvoza, oni se oporavljaju, TDR ima isto 1% hrvatskog izvoza, oni rade uvijek isto, … /Govornik se ne razumije./… ima 0,3% izvoza hrvatskog, rade nikad bolje. Jedan &quot;Rockwool&quot; npr. 0,5% hrvatskog izvoza, svaki dan izvezu iz fabrike 50 kamiona, 49 kamiona ide na zapad, jedan kamion ostaje na hrvatskom tržištu. Ok, ja se isto slažem da je fulana lokacija na onome mjestu gdje oni grade i da bi trebalo sve učiniti da se zaštiti ovo lokalno stanovništvo, ali imaju 0,5% hrvatskog izvoza. Jedan &quot;Uljanik&quot; ima 4% hrvatskog izvoza, radi sjajno u 2009. godini, završit će sa 100 milijuna dolara više izvoza nego prošle godine. Taj &quot;Uljanik&quot; i zato čekam cijelo veče iako sam govorio i ujutro, ne košta državu niti jednu kunu. Po osnovu jamstava država njemu ne daje niti jednu kunu i ja si stalno postavljam pitanje zašto to brodogradilište privatizirati. Ostala brodogradilišta u Hrvatskoj, u to sam nažalost uvjeren, volio bih da se varam, završit će u stečaju. Ali da isto tako kažem da smo mi kao Grad Pula, Županija Istarska '98. godine potpisali potraživanja koja smo imali prema &quot;Uljaniku&quot; u visini jednoga pulskoga proračuna. Tko je to još u Hrvatskoj od naših obalnih gradova učinio? Apsolutno nitko. Sami smo morali sanirati Istarsku banku. Koja je to, isto tako si čovjek može postaviti pitanje, lokalna samouprava učinila. Niti jedna. Intervenirali smo u tvrtkama koje zapošljavaju tisuće i tisuće radnih mjesta i isto tako to van Istre nitko nažalost nije radio. Što se s druge strane Istri vraća iz proračuna, to i sami znate, usuđujem se reći gotovo ništa. U četvrtak ujutro dugo sam razgovarao telefonom, možda sat vremena sa gospodinom Karlom Radolovićem i otprilike mi kaže sljedeće, nema narudžbi brodova. Ok, rekoh pa to znam bez da mi kažeš, to znam i ja. Ali kažem, mi ćemo 2009., 2010. sigurno dobro raditi, ali bez, e sada dolazimo do onoga, privatizacije kroz hrvatski konzorcij naših brodara nećemo ni mi imati posla u 2011. godini, a nakon toga ako preživimo tu '11., '12. vjerojatno će se tržište u svijetu stabilizirati. Ja sam protiv te privatizacije, ali previše s druge strane poštujem gospodina Radolovića da bih išao protiv toga, ali Vladu pozivam da se ne igra sa pomorskim dobrom i da se privatizacija, ako već mora biti, protiv koje sam ja osobno, obavi onda po modelu &quot;Uljanika&quot;. Jedna greška, Hrvatska će ostati bez 4% izvoza, jedna greška Pula će ostati bez &quot;Uljanika&quot;, jedna greška Istra će ostati bez svog simbola. Drugo, isto tako pomognite gospodo &quot;3. Maju&quot; da se realizira gradnja ovih četiri tankera, tankerske plus &quot;Uljanik&quot; plovidbe, iako bi u Puli i u Zadru najradije da se to ne dogodi. Vi znate jako dobro kako su se isplatile plaće u &quot;3. Maju&quot; u zadnjem mjesecu, a model privatizacije &quot;3. Maja&quot; itd. Trogira, &quot;Brodosplita&quot;, jasno je da ne drži vodu. Ono što je svima nama jasno, da je ta brodogradnja Hrvatsku državu itekako skupo koštala, u 10 godina gotovo 20 milijardi kuna i poljoprivreda je koštala 30 milijardi kuna Hrvatsku državu, to je istina i ona može se spasiti, govorim o toj slavonskoj poljoprivredi, selu našem, samo pod jednim uvjetom, da izađemo u susret sa jednim diferenciranim stopama PDV-a za domaću hranu. Sve ostalo bojim se da vodi naprosto kaput. Kada me prva ministrica, znači premijerka danas prozivala da sam ja rekao da sam za PDV od 24% rekoh da, ali pod uvjetom da hranu, energente itd. oporezujemo sa 10% i da normalno prolongiramo poduzetnicima rok plaćanja PDV-a sa 30 na 60 dana, odnosno s 8 na 60 dana. Sve u svemu, propustili smo priliku da se ponesemo sa ovom krizom, mislim da danas sve zemlje, mnoge zemlje u našem okruženju stoje bolje od Republike Hrvatske. Crna Gora npr., dva puta je ove godine povećala mirovine. Prvi puta 3%, sada pred 7 dana još gotovo 3%, to je nekih 6, 7%. Gdje smo mi? Mi za toliko smanjujemo recimo primanja … /Govornik je isključen./ …</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37705" n="406">
					<seg xml:id="ParlaMint-HR_T6.S13.u37705.s0">Dobro. Hvala. Odavno već cvrči. Gospodin zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37706" n="407">
					<seg xml:id="ParlaMint-HR_T6.S13.u37706.s0">Poštovani potpredsjedniče, poštovani ministre, kolegice i kolege. Kakav je odnos Vlade prema ovom Hrvatskom saboru i ovom rebalansu proračuna govori situacija danas ovdje koju smo zatekli. Premijerka i svi potpredsjednici i svi ministri izuzev ministra Šukera rekli su kaj nas ide i lijepo su otišli jer nisu imali više vremena. Nisu imali potrebu čak niti saslušati što će klubovi zastupnika reći svoj stav o ovom rebalansu proračuna. Premijerka je čak rekla, ispričala se da ne može ostati zato jer je za danas sazvala sastanke sa ne znam kime, kao nije znala da će se danas ovdje odvijati rasprava o rebalansu proračuna. Kada se razgovara u Vladi sa bilo kime, tamo je rekla premijerka da je ona i svi potpredsjednici Vlade kada se razgovara u Saboru o rebalansu proračuna jedino ministra Šukera ostavio ovdje da stameno odsluša sve naše primjedbe, sve naše prijedloge, sve naše kritike, ali čak niti on više nema potrebu ulaziti u diskusiju s nama, nego reagira jednom ili dva u 12 ili 14 sati rasprave. Otprilike ovaj rebalans proračuna izgleda dajte idemo to oddelati tam i budemo lepo radili po svojem. Tako je i napravljen ovaj proračun. Dekoratorno nas se poziva, dajte recite svoje ideje, otvorit ćemo dijalog, razgovarat ćemo, ali mi razgovaramo sa praznim stolicama. Mi nemamo kome uputiti svoj prijedlog. Možemo razgovarati doista knjigovodstveno ili računovodstveno ili proračunski samo o stavkama, ali proračun nije iskaz u cifri, proračun je temeljni dokument ekonomske politike u jednoj godini i bilo bi doista korektno da netko želi saslušati zastupnike Hrvatskog sabora. Nažalost, nema nas tko čuti. Tako onda i izgleda ovaj rebalans proračuna pa se mi danas onda i nadmećemo oko toga tko što zna ili tko kakve podatke ima. Mene je naprosto fasciniralo sa koliko potankosti ministar Šuker poznaje situaciju u Velikoj Gorici. Ali ministre, ja sam od vas očekivao barem toliko da poznajete situaciju u HEP-u i da kažete da li je istina da HEP ima milijardu i 300 milijuna kuna problema. Da li je doista istina da smo kupovali struju po 85 eura, a prodavali po 22? Koliko je tamo menadžerskih ugovora? Kakvi su autići tamo kupljeni i tko ima pravo i kako ih voziti … /Govornik se ne razumije./ … Mene bi recimo zanimalo da li kao što poznajete Goricu poznajete Hrvatske šume i da nam napokon objasnite što se to toliko kompliciralo u upravljanju Hrvatskim šumama da od 2003. kad je bio jedan član uprave danas ima 5 članova uprave? Kaj su se šume povećale? Narasle su? I onda smo svim tim članovima uprave kupili Passate nove prošle godine jer sa Passatima se jako lijepo može obilaziti hrvatske šume. To je jedan poznati terenac. Bilo bi mi zanimljivo da znate situaciju kao u Gorici primjerice da odgovorite zašto uz toliku količinu neangažirane, neaktivirane državne imovine koja propada izdvajamo gotovo 500 milijuna kuna za zakup poslovnog prostora? Zašto ne možemo racionalizirati uredske i druge prostore da smanjimo potrebu za zakupom? Zašto ne možemo aktivirati imovinu, adaptirati ju i smjestiti neke državne i javne službe na te prostore? Ne samo da bi smanjili zakupninu, nego bi vjerojatno smanjili sve ostale troškove koje imamo kao što su transportni troškovi, komunikacijski troškovi, troškovi osoblja itd., itd. Jer umjesto da Vlada ima jedinstveni ugovor sa HT-om raspisan temeljem javnog natječaja, svako ministarstvo ima posebne ugovore i komunikacije između ministarstava se naplaćuju, a umjesto da su svi u jednoj jedinstvenoj mreži. E sada, ja bih doista imao razumijevanje i možda bih mogao razmišljati o tome da treba uvoditi neke nove prihode kada ne bi bilo podataka koji govore da ova Vlada je u 6 godina bila apsolutni rastrošni potrošač neproduktivnih stavki. A one govore sljedeće. Intelektualne i osobne usluge narasle su 10 puta sa 126 milijuna 211 tisuća kuna na milijardu i 300 milijuna. Što je to toliko važno i vrijedno da intelektualne usluge moraju se platiti ove godine milijardu i 300 milijuna? Prošle godine kada smo ničim zasluženi dobili 2,5 milijarde kuna povećanja državnog proračuna, intelektualne usluge su se povećale za 35%. Reprezentacija se u 10 godina povećala za 3 puta. Usluge promidžbe i informiranja su se povećale za 3 puta u 10 godina. Da samo na jednogodišnjem nivou svedemo to u realne okvire, mi ne bismo morali voditi harač. Da smo se u ovih 6 godina ponašali racionalno, ne da ne bismo morali uvoditi harač, nego bismo danas imali 5 milijardi kuna manji deficit. I o tome danas trebamo razgovarati. Ne da nema naznaka da se želi štedjeti, nego jedina naznaka koja iz ovog rebalansa prolazi da nam treba još novaca. Ne za penzije i plaće, treba nam novaca za informiranje i promidžbu, treba nam novaca za zakupnine, treba nam novaca za uredski namještaj, treba nam novaca za računalu opremu, treba nam novaca za reprezentaciju, treba nam novaca za automobile, jer nije točno da su što je kupljeno kupljeno da više neće se ništa kupiti. Ostala je pozamašna stavka do kraja godina za nabavu prijevoznih sredstava, itd., itd. To je jedna stvar koja je sasvim dostatna da se utvrdi da ako imamo problem s upravljanjem državnom imovinom da ne ostvarimo prihod od javnih poduzeća koji bi trebali ostvariti, to je razlog zašto uvodimo harač. Drugi razlog je zato što trošimo milijardu i pol kuna tamo gdje ne treba ili barem bez čega bismo mogli u ovoj krizi. Ne treba nam oglašavanje da bi nas netko uvjeravao da živimo bolje nego što doista živimo. Ušparajmo na tome. To je drugi razlog, to je drugih milijardu i pol na kojem možemo ušparati. Prema tome, uvođenje harača je jedino isključivo zato što ne znamo upravljati troškovima, a onda naravno treba nam dodatnih prihoda. Međutim ja sam očekivao barem i neku viziju iz ovog proračuna. Mi imamo problem. Imamo problem da smo jedino u 1. mjesecu imali više izvoza nego uvoza poljoprivrednih proizvoda, zato jer smo tunu izvezli. Sve ostale mjesece mi više uvozimo poljoprivrednih i prehrambenih proizvoda nego što izvozimo, a postavlja se pitanje šta nam radi Agencija za hranu, jer da Agencija za hranu radi nešto, ja vas uvjeravam da bismo osigurali da barem poljoprivredne povrće i voće će naši poljoprivrednici moći prodati. I onda imamo ponovo problem sa izvozom. Treba pomoći našim izvoznicima, treba im otvoriti vrata, treba ih potaknuti, ali što mi radimo? Mi stavku za poticanje izvoza smanjujemo za 19 milijona kuna. Mi stavku za restrukturiranje i razvoj pojedinih grana industrije smanjujemo za 50%. Povećanje konkurentnosti hrvatske industrije smanjujemo za 40%. Pa što mi ustvari želimo? Da li doista želimo samo gurnuti ovaj čas malo dublje ruku u džep građana i to siromašnih, za mjesec dana još dublje, za mjesec dana još dublje, gdje je kraj u tom guranju ruke u džep? Na žalost ja sam bio uvjeren da smo došli do dna, a onda je ova Vlada uspješno u tom dnu napravila jednu poveću rupu. Nitko u ovom Saboru nema mandat dići ruku za povećanje poreza, niti za uvođenje novih poreza. Za taj mandat moramo zatražiti povjerenje građana. Zato mislim da bi bilo najpoštenije raspisati izbore, i neka građani odluče hoće li harač ili hoće sposobnu i odgovornu vlast.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37707" n="408">
					<seg xml:id="ParlaMint-HR_T6.S13.u37707.s0">Bude volja koja je već bila. Gospođa zastupnica Mirela Holy. Izvolite.</seg>
				</u>
				<u who="#HolyMirela" ana="#regular" xml:id="ParlaMint-HR_T6.S13.u37708" n="409">
					<seg xml:id="ParlaMint-HR_T6.S13.u37708.s0">Hvala vam poštovani potpredsjedniče. I evo nas u srpnju s trećim ovogodišnjim rebalansom državnog proračuna. Nikako ne treba vjerovati da će to biti posljednji ovogodišnji rebalans proračuna, jer su državne financije sada već i posve očigledno brod koji neumoljivo tone. Vladajući ga zovu rebalansom istine, time želeći sugerirati kako moramo pogledati istini u oči i pomiriti se s plaćanjem nagomilanih dugova države, no istina je da nas zbog svoje šestogodišnje nesposobnosti i ovim rebalansom proračuna HDZ i sateliti žele pretvoriti u taoce i taokinje njihove neodgovornosti. HDZ je svojom politikom, koja se većim dijelom sastojala i sastoji od kupovine klijenata birača, a čime je u debelo ovisnički odnos doveden veliki dio hrvatskih građana i građanki, svojom politikom je HDZ survao državu u sadašnji financijski i gospodarski ponor, a danas Vlada zbog te kupovine klijenata očekuje da će netko drugi podmetnuti leđa i razrezati gordijski čvor u koji su godinama upetljavali državne financije. HDZ se dolazeći na vlast narodu obvezao na služenje, a to podrazumijeva i takvu vrstu političke odgovornosti i ozbiljnosti ili kako sami tvrdite istine, koja znači imati petlju povući nužno potrebne rezove i veliku većinu hrvatskih građana, odnosno građanki osloboditi tog ovisničkog odnosa s državom u koji ih je HDZ planski i smišljeno doveo, vođen isključivo vlastitim političko interesno financijskim interesom, a to je ono što se iz ovog rebalansa proračuna nigdje ne nazire. I zbog toga ovaj rebalans nije suprotno najavama premijerke rebalans istine, već rebalans obmane. Umjesto rezanja neodrživih i neopravdanih troškova države koji bi činjenica je pogodili i ne tako mali broj hrvatskih građana i građanki, svedenih na ovisnički odnos prema državi, poseže se za dodatnim nametnima i poreznim opterećenjima kojima se i kratkoročno, ali još više dugoročno domaće gospodarstvo, bojim se nepovratno upropaštava. A to nije ništa drugo no rezanje ionako tanke i krhke grane na kojoj već godinama sjedimo. Ukoliko se tu računa i upravo nevjerovatna nelikvidnost, odnosno opće prihvaćeno neplaćanje računa ili iznimno velike odgode plaćanja računa od strane države, državnih tvrtki, ali i velikih trgovačkih lanaca, tada imamo jako, jako puno razloga za strah. Država, odnosno HDZ ne čini apsolutno ništa kako bi nužnim zakonskim mjerama dokinula neplaćanje računa kao uobičajeni modus operandi poslovanja, odnosno u ovom se slučaju ne povodi za primjerom mnogih europskih zemalja koje su u strahu od potonuća u nelikvidnost zakonima skratile rok naplate na 30 dana. Vjerujem da bi to u velikoj mjeri olakšalo teške uvjete poslovanja naših, na žalost, malobrojnih privrednih subjekata. Našoj bi privredi bez sumnje pomoglo i kada bi vlast napokon obznanila kakva je to strategija razvoja Hrvatske, razvijamo li se ili se nastojimo razvijati u pravcu države koja istinski potiče neku konkretnu granu privrede ili dvije ili tri privredne grane. To na žalost nije slučaj, jer bi se tako strateško gospodarsko opredjeljenje države na kraju, osim u tekstu mnogih strategija, vidjelo iz državnog proračuna i to iz konkretnih mjera poticaja ili subvencija određenih privrednih grana, odnosno destimulacija nekih drugih privrednih grana, zbog kojih već godinama tonemo i koje ustvari ne bismo baš trebali imati na listi prioriteta. Naime, ukoliko pogledamo zbog čega su mnoge razvijane države svijeta bogate, vidjet ćemo da to nije stoga jer imaju razvijenih 50 gospodarskih grana, već nekih dvije do tri privredne grane, i upravo na tim granama pozicioniraju svoj razvoj i međunarodnu prepoznatljivost. Obznanjivanje jasno pravca budućeg razvoja od strane Vlade sigurno bi bilo dugo očekivani signal gospodarstvenicima u koje privredne grane i to po mogućnosti one koje imaju visoku dodanu vrijednost, da usmjere svoja sredstva i napore, a to bi zasigurno poticajno djelovalo i na rast zapošljavanja. To nije nikakvo otkrivanje tople vode, jer se sličnim mjerama služe mnoge razvijene države svijeta koja promišljaju gospodarske mogućnosti razvoja svojih država, te sukladno tome usmjeravaju budući razvoj prema nekim privrednim granama. U to su smislu u posljednje vrijeme mnoge razvijene države svijeta pozicionirale svoj razvoj u pravcu onih gospodarskih praksa koje se smatraju održivima. I to ponajprije u pravcu obnovljivih izvora energije, jer su izračunali da u poticanju tih oblika energije proizlaze mnogostruke koristi. Od decentraliziranog razvoja, energetske sigurnosti, oslanjanje na vlast te izvor energije, poticanje novih i viših tehnologija razvoja i znanosti, zapošljavanja većeg broja ljudi i najzad od zaštite očuvanja resursa. Koje su to zemlje? To su Sjedinjenje Američke Države, Velika Britanija, Danska, Njemačka i druge razvijene zemlje Europske unije, ali ne i Hrvatska. Da se Hrvatska ne nalazi u tom krugu država iznimno rječito govori i prijedlog energetske strategije koja planira iskorištavanje te trećine potencijala obnovljivih izvora energije, sukladno istraživanju tih potencijala od strane instituta &quot;Hrvoje Požar&quot;. Iako se danas puno u svijetu govori o tzv. novom zelenom dogovoru, odnosno o &quot;new green deal&quot;, kao o modelu izlaska iz krize o tome u Hrvatskoj osim u okviru nevladinog sektora nema ni riječi. A to samo govori u prilog tome da je hrvatska Vlada dezorijentirana bez ikakve vizije, ograničena svojom partikularnom predodžbom Hrvatske kao isključivo HDZ-ovog lena. Nažalost konzervirana u svoje staromodnim ne 20. stoljetnim, nego 19. stoljetnim kako gospodarskim tako i opće društvenim stavovima. Takva Vlada nažalost ne može drugačije vladati no dosadašnjim modusom operandi, a to je najvidljivije iz ovog trećeg rebalansa proračuna. Ona nije spremna na propitivanje dosadašnjeg modela vladanja koja se svodi na goli klijentelizam, nije spremna za unutarnji razvoj i učenja na svojim greškama ili još bolje na tuđim greškama, uspjesima i dobrim rješenjima. Ovim rebalansom proračuna ne samo da se nije nastojalo potaknuti punjenje proračuna vrlo konkretnim strateškim gospodarskim mjerama, već se to čini novim nametima koji će do kraja upropastiti već i strukturno iznimno poljuljano hrvatsko gospodarstvo. Umjesto da se oštrim škarama režu odebljali proračunski izdaci, jer nam bez tih mjera jednostavno prijeti slom, Vlada i dalje je udobno zavaljena u kapetanski stolac, brod zvan Hrvatska usmjeri u samo središte crne rupe. Dubina ove krize nažalost je znatno dublja no što nam se čini, jer je HDZ svojim klijentelističkim manirama kao iznimno opasnim virusom zarazio mnogobrojne strukture društva kojima je postalo normalno, a političke elite nisu suprotno opće raširenom stavu javnosti jedina takva struktura, pa čak i poželjno dobivati novac ne radeći ništa ili barem radeći nedovoljno. Pa je opće rašireni hrvatski mentalitet može se prepoznati iz vrlo česte kritike nedovoljnih socijalnih davanja uz uzvik, a što je meni Hrvatska dala. Nažalost jako se rijetko i mi koji pripadamo tzv. političkim elitama i dobro živimo na račun proračuna upitamo, a što smo mi to dali Hrvatskoj? Pa ne možemo očekivati da će sebi takvo pitanje postavljati osiromašeni i preplašeni hrvatski građani i građanke. Nevoljkost prema reformi vlastitog klijentelističkog stava pokazuju i predstavnici hrvatske umirovljeničke populacije koja broji apsolutno financijski neodrživih milijun i 100 tisuća umirovljenika, odnosno umirovljenica. Vjerujem da bi se predstavnici i predstavnice umirovljeničke populacije znatno kvalitetnije brinuli za interese te populacije kada bi nakon zahtijeva za povećanje mirovina do razine dostojne čovjeka, zatražili reviziju mirovina. A s obzirom da je u Hrvatskoj postalo sasvim normalno da u mirovinu odlaze zdrave osobe od 40 i kusur godina, pa čak i mlađe od toga. To nijedna država ne bi mogla financirati, da ne spominjemo povlastice, socijalne privilegije lažnih branitelja i slično. I to je tako. Nažalost živimo u državi u kojoj zahvaljujući sustavnom i višegodišnjem širenju HDZ-ovskog mentaliteta, mnogi očekuju da trebaju dobiti za nešto ništa, te da država može funkcionirati bez rada i proizvodnje. Političari i političarke se ne žele odreći svojih visokih plaća te mnogobrojnih beneficija i privilegija. Sindikati javnih službi zatvaraju oči ped činjenicom da imamo više desetaka tisuća zaposlenika previše u državnoj upravi, te ne žele ni čuti o reformi glomaznog i neučinkovitog birokratskog aparata. Rupe bez dna zvane poljoprivreda i brodogradnja usprkos konstantnom rastu subvencija, proizvodi se sve manje hrane i sve veće gubitke na brodovima, da ne nabrajam dalje. Kada tome pridodamo rođačko poduzetništvo, korupciju i kriminal koji su umreženi u gotovo sve pore vlasti, nespremnost Vlade na pravi rez i uvede red u državu, ali nespremnost na reformu našeg tradicijskog načina razmišljanja po načelu, ne isplati se raditi, potražimo vezu, ne dobivamo ni malo svijetlu sliku naše budućnosti. I zbog toga neću podržati ovaj rebalans proračuna.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37709" n="410">
					<seg xml:id="ParlaMint-HR_T6.S13.u37709.s0">Hvala. Gospodin zastupnik Zdenko Franić. Izvolite.</seg>
				</u>
				<u who="#FranićZdenko" ana="#regular" xml:id="ParlaMint-HR_T6.S13.u37710" n="411">
					<seg xml:id="ParlaMint-HR_T6.S13.u37710.s0">Štovani gospodine potpredsjedniče, štovani gospodine ministre, kolegice i kolege zastupnici. Pred nama je treći ovogodišnji rebalans proračuna koji je rađen panično i bez političke volje i snage da se provedu strukturni zahvati koji bi obuhvatili i dio ove godine čime je propuštena šansa da se od načina održivijeg proračunske korekcije za sljedeću godinu. Nadalje, predstavnici Vlade i vladajuće koalicije stalno pokušavaju dokazati da se radi o uvezenoj krizi iako su donedavno tvrdili da krize u Hrvatskoj niti nema, pa su eventualno priznavali samo recesiju. Ilustrirajmo to izjavama ministra Šukera. 9. 1. 2009. pitanje recesije se previše mistificira. Odmah dan kasnije, demantiram prognoze o slabom punjenju proračuna i potrebi za rebalansom. 22. 2 nikada nismo rekli da rebalansa neće biti, pa imamo ga svake godine, ali prije toga treba proći nekoliko mjeseci. 18. 3. zbog nedostatka novca na financijskom tržištu sve je teži svaki mjesec isplaćivati 5,5 milijardi kuna za plaće i mirovine. 28. 5. najveće zaduživanje od 750 milijuna eura je uspjeh koji dokazuje uspješnost hrvatske ekonomska politike. 30. 6. javne financije su stabilne, plaće i mirovine u prvih 6 mjeseci ove godine nisu kasnile niti jedan dan. 13. 7. ovo je rebalans istine i realnog prikazivanje stanje. I 20. 7. ne snize li se plaće i mirovine moglo bi se dogoditi za u rujnu ne bude za njih novca. Hrvatska dakle bila jedina zemlja koja nije imala krizu, te je izravno iz recesije došla na rub bankrota. I o kakvim brojkama mi to govorimo? Primjerice, krajem svibnja ove godine kada je vanjski dug ponovno porastao, on je iznosio 40,1 milijardu eura, što u kunama iznosi oko 300 milijardi kuna. To su ogromne cifre pa pokušajmo to vizualizirati. Kako je debljina jedne novčanice od 100 kuna otprilike 0,1 mm odnosno odnosno deset ih stane u 1 milimetar ovako naslonjeno jedno na drugo. Složimo li te stokunjarke jednu do druge tih 300 milijardi kuna odgovara 300 kilometara odnosno udaljenosti od Zagreba do Pule. A ovaj rebalans je ukupno težak 2 milijarde kuna skupa sa efektima proračunskog harača odnosno ovih zakona dok je proračunska rupa oko 11 milijardi kuna. A sama ušteda na rashodovnoj strani je jedva kojih 160 milijuna kuna ili tričavih 160 metara a obećanja, rezanja bilo je 3 milijarde kuna ili 3 kilometra a proračunska rupa je 11 milijardi kuna odnosno 11 kilometara. Proračun je pun razno raznih intelektualnih usluga pa čak i u tako neznanstveno antiintelektualnim aktivnostima kao što je umjetno djelovanje na vrijeme što je sintagma obrane od tuče, makar je i sama HDZ-ova Vlada donijela zaključak kako je obrana od tuče besmislena i znanstveno neutemeljena za intelektualne i osobne usluge kako to stoji u proračunu ispaljivanja raketa predviđeno je čak 5 milijuna 560 tisuća kuna a za same rakete 17 milijuna 270 tisuća kuna i to usprkos činjenici da Svjetska meteorološka organizacija smatra da obrana od tuče nema nikakvog opravdanja u znanstvenim spoznajama te je hrvatska Vlada svojedobno čak naredila Ministarstvu znanosti Republike Hrvatske da provede jedan znanstveni projekt vezan uz obranu od tuče koji je dao negativne rezultate pa je preporučeno Vladi da se sa time prestane. Usprkos tome je kao institucionalna djelatnost ta tuča preostala u zemljama sa najtežim boljševičkim nasljeđem u koju ne svrstavam Hrvatsku ali je činjenica da smo mi u tom društvu. Također u ovom rebalansu ne daju se naznake razvoja gospodarstva i proračun je u suprotnosti sa čudesno nestalom jamstvenom karticom HDZ-a u kojoj se garantira, citiram, smanjenje poreza. Smanjit ćemo poreze i tako ojačati poduzetništvo, poljoprivredu i domaću proizvodnju. Za razliku od drugih mi ćemo ukloniti birokratske prepreke i omogućiti jednake uvjete svima smanjivši poreze. Rebalans je paničan. Spomenimo kao primjer trošarine na SMS poruke kao da se korisnici neće istog časa dosjetiti i pronaći supstitut u obliku primjerice slanja elektroničkih poruka koje se također mogu ovom spravicom slati. Može se čak i na ovakve spravice montirati i čuveni program Skype za uređaje mobilne telefonije i praktički besplatno telefonirati. Nadam se s obzirom da imam zastupnički imunitet da sam dao ideju hrvatskim građanima koji imaju živaca još u ove kasne sate pratiti saborske sjednice da odmah počnu se educirati kako to što prije napraviti prije nego što mi u petak provedemo glasovanje o ovim mjerama. Daleko racionalnije i neusporedivo veće uštede stvorile bi se racionalnom i transparentnom primjenom javne nabave u kojoj primjerice firme za promet hrane pasa i mačaka ne bi nabavljale antipožarna sredstva protiv iskrenja na prugama. Izlaz iz krize se uvidom u ovaj proračun očito je traži na istoj koncepciji koja nas je u krizu i dovela odnosno na žalosnoj činjenici da je dosadašnji gospodarski rast bio zasnovan na kreditnoj ekspanziji bilo države, bilo građana. I umjesto da se uhvatilo u koštac sa strukturnim problemima Vlada superhikovski štedi uzimajući siromašnima i dajući bogatima ali ne da bi oni investirali nego da se krpaju njihove nasušne potrebe bogatih pojedinaca. Zaključimo, ovaj treći ovogodišnji rebalans proračuna donio je vrlo malo od očekivanih smanjenja rashoda a uvođenje novih odnosno povećanje postojećih poreza odviše stoga niti ne iznenađuje. Kao i kod obrane od tuče kojim je iz neznanih razloga hipnotiziran HDZ-ov najdraži koalicijski partner, koalicijski sastav Vlade uvjetovao je i kretanje subvencija i jasno je da se tu nije moglo bitno nešto smanjiti a da se istovremeno ne ugrozi funkcioniranje same Vlade što je šteta jer sposobnost upravljanja javnim financijama jest jedan od najvažnijih čimbenika na putu Hrvatske u punopravno članstvo Europske unije i to će nas vrlo skupo koštati jer čini mi se da je taj trenutak pristupanja Hrvatske u uniju sve dalji i dalji uz sve ostale ine razloge i zbog nesposobnosti upravljanja javnim financijama. Očekivati značajnije smanjenje rashoda je bila iluzija. Volio bih da sam u krivu ali to će se Hrvatskoj obiti o glavu kada upadnemo u još gore probleme. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37711" n="412">
					<seg xml:id="ParlaMint-HR_T6.S13.u37711.s0">Hvala. Gospodin zastupnik Krešimir Ćosić. Izvolite.</seg>
				</u>
				<u who="#ĆosićKrešimir" ana="#regular" xml:id="ParlaMint-HR_T6.S13.u37712" n="413">
					<seg xml:id="ParlaMint-HR_T6.S13.u37712.s0">Hvala lijepo. Gospodine potpredsjedniče. Dozvolite u 10 sati kratak osvrt na rasprave o državnom proračunu. Rasprave o državnom proračunu uvijek predstavljaju što je više nego očito u Hrvatskom saboru prvorazredni politički spektakl. Emocije, galama, frustracije, rivalstvo, pozivi na izbore, izbori, izbori, izbori će sve riješiti, improvizacije, subjektivnost, neobjektivnost, vrijeđanje itd., sve je karakteristika rasprave o jednom najvažnijem i najbitnijem pitanju svake države. I onda se postavlja elementarno pitanje kako je moguće u takvom kontekstu raspravama nabijenim frustracijama, emocijama zaista racionalno prosuđivati kvalitetu državnog proračuna. Ja bih rekao gotovo nemoguće. I onda se postavlja logično pitanje što je alternativa ovakvom arbitriranju od državnog proračuna, da li ima alternative i kako se ona zove. Da, rekao bih treba nam alternativa i ta alternativa u budućnosti i rekao sam u zadnjim raspravama, treba sve više biti prisutna u našim raspravama kako bi one imale neke čvrste poslove, neka čvrsta ograničenja. A ta alternativa se može zvati i na sljedeći način, formalni pristup optimizaciji proračuna Republike Hrvatske. Nije to izraz želja, nego je to metodologija koja pokazuje kako se ograničeni državni proračun može optimalno raspodijeliti na sve korisnike, na sve one koji kandidiraju za dodjelu tih ograničenih državnih sredstava kako bi se osigurala odgovarajuća socijalna sigurnost, socijalni mir, ali istovremeno kako bi se osigurao odgovarajući razvoj. Što je karakteristika svih ovih rasprava o državnom proračunu? Ja bih rekao, osnovna karakteristika je vezana uz psihološki problem, a taj psihološki problem se zove razlika između onoga što želimo, onoga što očekujemo, ono što zahtijevamo i ono što realno imamo na raspoloženju i onoga što realno možemo učiniti. I ta psihološka barijera i taj psihološki sukob, psihološki problem, stvara određenu vrstu nezadovoljstva koja karakterizira ovakve rasprave. Prema tome rekao bih vrlo jednostavno, strukturiranje proračuna ne može ostati i biti isključivo i jedino prvorazredno političko pitanje, nego ono može biti kompleksno složeno i zahtjevno profesionalno i stručno pitanje. To je sigurno i karakteristika ovog proračuna, ali isto tako sigurno da se ta formalna metodologija, analitika koja je vezana uz optimizaciju državnog proračuna u budućnosti može unaprjeđivati različitim znanstvenim, analitičkim naporima. To, ja bih rekao, ne može ni na koji način biti sporna. Prema tome, to je kut kako možemo objektivizirati ove naše rasprave, učiniti ih puno više objektivnijim, a puno manje individualno ja bih rekao proizvoljnim. I zbog toga držim da je optimizacija državnog proračuna itekako koristan, formalni matematički mehanizam koji nam može poslužiti kako bi verificirali onaj proračun koji je na ovaj način definiran i usvojen u Hrvatskom saboru. Kvalitetom proračuna nesporno određujemo našu budućnost, ali branimo našu sadašnjost. Formalne matematičke metode mogu ukazati i otkriti na neke defekte u proračunu svakom, pa prema tome i onom kojeg ovaj čas imamo na dnevnom redu, ali te metode svakako treba u budućnosti sve više koristiti i primjenjivati. Nije jednostavno, nije intuitivno lako zaključiti koji je optimalni izvor gotovo desetak tisuća različitih stavki. Njihov optimalni izbor je nešto što zahtijeva, ja bih rekao, puno više ozbiljnih znanstvenih napora, analiza, osjetljivosti analitike i čini mi se da toga možemo i moramo imati sve više u našim raspravama kako one ne bi bile karakterizirane isključivo emocijama, frustracijama, pozivima na izbore, činjenicama da želimo puno više od onoga što imamo na raspoloženju. To je važna karakteristika svih ovih rasprava i ona pokazuje da u budućnosti te rasprave mogu biti puno bolje strukturirane i da od njih možemo imati puno više koristi. Proračun je ona važna, ključna upravljačka funkcija koja stoji na raspoloženju svakoj Vladi, svakoj državi kako bi izvršila transformaciju društva iz današnjeg trenutka u godine koje dolaze, koje bi trebalo karakterizirati svakako veći gospodarski rast, razvoj itd. Prema tome, pokloniti pažnju tom načinu optimizacije proračuna je itekako važno kako bi mogli ostvariti dugoročne ciljeve vezane uz stabilnost, rast i razvoj. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37713" n="414">
					<seg xml:id="ParlaMint-HR_T6.S13.u37713.s0">Hvala. Gospodin zastupnik Frano Matušić. Izvolite.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37714" n="415">
					<seg xml:id="ParlaMint-HR_T6.S13.u37714.s0">Zahvaljujem, gospodine potpredsjedniče. Nastojat ću svoju raspravu usmjeriti na dvije točke koje su se provlačile tijekom današnjeg dana. Jedna se tiče naravno investicija o kojima je bilo govora, najviše se tiče investicije Pelješkog mosta. Naime, već nekoliko mjeseci taj most se postavljao pred hrvatsku javnost kao jedan od glavnih problema i kao jedan od glavnih primjera rastrošnosti, navodne rastrošnosti HDZ-ove vlasti. Zašto je to neistina i zašto je to podmetanje i zašto je to na neki način osporavanje građanima hrvatskog juga da žive pod istim odnosno jednakim uvjetima kao što to drugi u hrvatskoj žive? Prije svega zato što taj most znači povezivanje tog dijela Hrvatske sa maticom zemljom. Samo da to ovaj projekt postigne to već znači ostvarenje jednog velikog nacionalnog interesa i znači ostvarenje jednog cilja koji će značiti prije svega bolji život i bolji razvoj za cijeli Hrvatsku i za gospodarstvo i za svakog pojedinca ponaosob. A kad se govori o rastrošnosti, onda trebamo doista uzeti u obzir i komparirati vrijednosti nekih drugih investicija koje su se događale u Hrvatskoj u posljednje vrijeme da bismo došli zapravo do zaključka da to zapravo i nije neka prevelika investicija koju se nije moglo isfinancirati kroz državni proračun. Naime, taj Pelješki most o kojem se već priča mjesecima, košta vjerovali ili ne nešto malo više od one sportske dvorane u Zagrebu. Ta sportska dvorana će koštati i košta 210 milijuna eura, 30 godina 7 milijuna eura država i Grad Zagreb će plaćati za tu sportsku dvoranu. 210 milijuna eura. Pelješki most koji je nacionalni interes, koji znači bolji život za cijeli jug Hrvatske će koštat 260 milijuna eura. O čemu mi to pričamo? O kojim investicijama, o kakvoj rastrošnosti? Jedna jedina dvorana u Zagrebu 210 milijuna eura. Jedna jedina dvorana. 30 godina 7 milijuna eura godišnje država i Grad Zagreb. I vi nas optužujete za rastrošnost jer želimo povezati Hrvatsku državu u jednu jedinu cjelinu? Jel to rastrošnost? Dodajte toj dvorani još jednu malu benignu investiciju u Zagrebu i dobit ćete investiciju Pelješkog mosta. Samo taj i recimo onaj mostić koji je napravljen u Zagrebu tamo na izlazu na istočni dio, ne znam ni kako se zove, taj je koštao 80 milijuna eura. Dakle, samo te dvije investicije su više od Pelješkog mosta i vi nas optužujete za rastrošnost … /Govornik se ne razumije./ … Ne uzimate u obzir da moramo svaki dan prelaziti unutar županije dva puta granicu. Ne uzimate u obzir činjenicu da će primjenom Šengenskog režima doći do sasvim velikog poremećaja prometa i roba i usluga i putnika i svega ostalog. Ne uzimate u obzir činjenicu da je poluotok Pelješac jedno od najnenaseljenijih područja Republike Hrvatske. Čak ima 3 puta manje stanovnika po kilometru kvadratnom nego što već ima Korčula koja ima daleko manje ispod hrvatskog prosjeka. Ne uzimate u obzir te činjenice koje itekako puno znače nama koji smo na hrvatskoj obali. Stoga meni osobno je neprihvatljivo i ovo smanjenje investicije sa 200 milijuna na 100 milijuna eura u ovoj godini. To mi je neprihvatljivo. Neprihvatljivo je građanima hrvatskog juga. Neprihvatljivo je. Tim više što će ta sredstva koja će se skinuti sada sa Pelješkog mosta jer ste vi to tako tražili, jer su oni koji su to zapisali istaknuli kao gorući hrvatski problem tih 100 milijuna eura će se investirati u neke druge infrastrukturne projekte jer se moraju investirati, 100 milijuna kuna, pardon, ne milijuna eura. Jer se moraju investirati u infrastrukturu prometnu jer su to namjenska sredstva. Dakle, ta sredstva se ne mogu investirati niti u socijalu, niti za novo zapošljavanje itd. A opet, direktno to su sredstva za gospodarstvo. Gradnja Pelješkog mosta znači poticaj za gospodarstvo, hrvatskog gospodarstva. U toj investiciji će sudjelovati i Đuro Đaković iz Slavonije, sudjelovat će i brodogradilišta i sudjeluju brodogradilišta, najvećim dijelom je to zapravo potpora hrvatskom gospodarstvu. To je to. I vi nas optužujete za rastrošnost. Ja mislim da bi trebalo jasno reći kojim snagama u Hrvatskoj je u interesu da hrvatski jug ostane izoliran. Idemo govoriti otvorenih karata i recite kojim snagama u Hrvatskoj to odgovara da hrvatski jug ostane izoliran. Do svakog dijela Hrvatske vi možete doći u 3 sata vozeći se ili autocestom ili željeznicom, do svakog dijela, osim do hrvatskog juga, do Dubrovnika, do Konavala, do Župe, do Lastova, da ne govorim do Korčule itd. Ali do svih ostalih dijelova vi možete doći za 3 sata iz Zagreba. Vi možete doći iz Zagreba do Vukovara i do Osijeka autocestom i željeznicom za 3 sata. Možete doći za pola sata do Varaždina i željeznicom jednako tako. Do Rijeke za sat vremena možete doći autocestom i željeznicom. Do Splita možete doći za 3 sata autocestom i željeznicom. A do Dubrovnika od Splita vam treba još 4 sata. A pokušajte sletjet avionom u zračnu luku kad je bura. Nećete, sletjet ćete u Split i nakon toga ćete se voziti autobusom sa splitske zračne luke 4,5 sata. Prema tome, recite koje snage zapravo stoje iza vas i tko to želi izolaciju hrvatskog juga? Tko želi da ostane hrvatski jug izoliran, nepovezan sa državom? Ja mislim da su to iste one snage koje su se protivile izgradnji autoceste Zagreb-Split '70.-ih godina. Nitko me ne može razuvjeriti da to nije tako, da to nije istina. Ideologije nikad ne umiru, drage kolege, ideologije nikad ne umiru, one se samo pritaje pa se pojave u nekom drugom obliku kroz neke druge pojedince, ali budite uvjereni da nikad ne umiru. U to će vas uvjeriti i budućnost koja je pred nama. Kad govorite o dugovima i o tome kako je ova Vlada kriva za sve po vama, pa vjerojatno je kriva i za američki dug od 2 tisuće milijardi dolara koji će bit samo u ovoj godini. Vjerojatno je kriva što su europske države investirale direktno, odnosno dale direktno iz svojih državnih proračuna 3 tisuće milijardi eura za pomoć svojim bankama i na taj način došle do deficita kojeg nikad nisu imale. Samo do travnja mjeseca govorim 3 tisuće milijardi eura iz njihovih proračuna direktno investirali u svoje banke. Samo Njemačka u jednom trenutku 500 milijardi eura, samo Njemačka u jednom trenutku 500 milijardi eura. Sjedinjene Američke Države u dva navrata, u jednom navratu 780 milijardi dolara, u drugom preko 700 milijardi dolara. Dok je bio Bush 787 i sada u posljednje 700 milijardi dolara direktno za pomoć njihovom gospodarstvu za pomoć njihovim financijskim institucijama. Mi nismo ni kunu izdvojili iz našeg proračuna za banke, niti jedne kune. Jesmo mi krivi što je Švicarska izdvojila za kredit svih 10 milijardi eura za pomoć toj banci koja je bila jedna od najuglednijih banaka? Jesmo možda mi krivi, Vlada Republike Hrvatske što USB, također jedna od najjačih svjetskih banaka došla na rub bankrota. Mi smo vjerojatno krivi i za to. Pa ljudi moji, pa naravno da se ta kriza prelila iz tog sektora i u Hrvatsku državu. Pročitajte danas izvješće ekonomskog instituta pa ćete vidjeti da za sljedeću godinu ne predviđaju daljnji pad bruto domaćeg proizvoda. Ne predviđaju. Evo, pogledajte. Mi to ne govorimo, to govore oni, govore stručnjaci iz tog instituta. Govore da ćemo se vjerojatno i oporaviti u sljedećoj godini, ali naravno da taj oporavak neće ovisiti samo o nama, jednostavno zakonom spojenih posuda ovisit će situacija naravno i o svima drugima. Izvoznici će ovisiti o tržištu koje je pred njima i na kojem oni nastupaju i zato je dobar ovaj prijedlog zakona koji će doći uskoro, a to je da se pomogne onim izvoznicima da skrate radni tjedan sa 40 sati na 32 sata, ali doista onima kojima je ta pomoć potrebna. Dakle, mislim da i u Europi jednako brinu o tome što će se događati sutra pa kad se govori o europskim državama, onda mi se možemo doista usporediti prije svega onim koji su u zadnjem valu ušle u Europsku uniju, tu mislim i na onih 10 i na one posljednje dvije. I možemo reći sasvim sigurno da smo bolji od mnogih njih, od jedne Latvije koja ima pad BDP-a 18%, pad od drugih država, o Mađarskoj neću ni govoriti, o Rumunjskoj, Bugarskoj također uopće ne želim govoriti zato što svi znaju i u Europskoj uniji i mi u Hrvatskoj znamo i da bolje živimo i da imamo bolje standarde i da smo postigli veće standarde generalno u životu, uopće u društvenom životu u Hrvatskoj nego što te zemlje imaju. Oni koji ne misle tako mogu se sami poći uvjeriti. Prema tome, itekako smo dobro pozicionirani. Mi situaciju moramo iskoristiti da doista izbalansiramo proračun na najbolji mogući način, a mislim da je to jedini mogući način u ovom trenutku. Možda postoje bolji, ali u ovom trenutku je to način na koji su se dogovorili i Vlada i socijalni partneri i u tom smislu ću dati podršku ovom rebalansu.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37715" n="416">
					<seg xml:id="ParlaMint-HR_T6.S13.u37715.s0">Hvala. Gospodin zastupnik Arsen Bauk. Izvolite.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37716" n="417">
					<seg xml:id="ParlaMint-HR_T6.S13.u37716.s0">Zahvaljujem gospodine potpredsjedniče. Na neki način mi je drago da govorim nakon nadahnutog govora kolege Matušića o Pelješkom mostu jer je očito njegov ovaj nastup pa pomalo i teatralan očito opravdanje pred građanima što još jedno obećanje neće moći ispuniti zato jer je zbog rastrošnosti države ova stavka za Pelješki most mora biti smanjena i sada je dosta teško objasniti kako će glasat za proračun, a najvažnija stavka za hrvatski jug se eto reže. Ja ne bih htio govoriti o ideologijama tko je bio '71. protiv građenja autoceste Zagreb-Split. Autocesta Zagreb-Split od Karlovca do Dugopolja početa je graditi 2002. godine za vrijeme Vlade Ivice Račana i na svu sreću i na svu sreću ona je toliko već bila sagrađena da je HDZ-ova Vlada nije mogla prekinuti, a nisam sigurna da ne bi. I naravno Pelješki most će biti otvoren kad SDP bude na vlasti, jer sa ovakvom rastrošnošću nema tog naroda koji može isfinancirati i ovoliku državnu upravu i ovoliku potrošnju, i ovolike druge megalomanske projekte i na kraju krajeva i Pelješki most. Nema. Prema tome, smanjiti državnu potrošnju, malo racionalizirati državu, bit će novaca onda i za Pelješki most. Uostalom 2005. godine na lokalnim izborima Ivan Šprlje je imao na svome plakatu, 2005., na svome plakatu Pelješki most i slogan mu je bio &quot;župan koji povezuje&quot; i tada je gospodin Matušić dobio više glasova od vas na tim izborima. Toliko koliko su građani vjerovali. Ovo je treći rebalans na 13. sjednici. Rekao je ministar Šuker da je ekonomija igra brojaka. Pa je, treća je sreća, 13 je nesretan. Na žalost ipak više prevladava ovaj 13 dio da se nalazimo na 13. sjednici jer će mnogi hrvatski građani zbog ovog proračuna biti nesretni zbog toga jer će nekima uzeti 1, nekima 3, a nekima 5% od njihovih prihoda, bilo da im uzmu od plaće, bilo kroz povećanje cijena zbog PDV-a. Sada je prema rasporedu na Hrvatskoj televiziji trebao biti program, film &quot;Probuđena savjest&quot;, no međutim ta savjest nije probuđena, nego hrvatski građani bilo nalazili se dakle pred u svojim domovima, ili na jahtama sa malo ili puno vitra, gledaju ovu saborsku raspravu i na žalost svjesni su da se savjest hrvatske Vlade u potrebi manje potrošnje nije probudila. A što smo onda dobili? Učenici koji nisu dobri tijekom godine dolaze ljeti na produžnu nastavu. Prema tome, hrvatska Vlada je pala na drugom polugodištu i sad je pozvala sve nas i građane na produžnu nastavu zato da pokuša popraviti ocjenu nedovoljan iz financiranja države iz planiranja proračuna. I nije je ispravila, nego će morati u 9. mjesecu doći na drugi rok da bi to ispravila. A tko će platiti tu nesposobnost? Platit će naravno građani. Doduše, na početku su trebali platiti javne službe za 6%, pa onda građani sa 8, pa onda nikad nećemo saznati da li je u pravu bio gospodin Hrelja ili gospodin Šuker, da li su trebali platiti samo oni jako bogati, što imaju iznad 3 tisuće kuna, a sada nek netko objasni da je netko s četvero djece i 3 tisuće kuna jako bogat pa da spada u onu klasu koja mora plaćati poreze. I Vlada je tu izabrala jednu liniju manjeg otpora. Najlakše je tako. Uostalom to je kratica vaše stranke hajde da zagrabimo. Hajde da zagrabimo u džep građana ovo malo poreza što im možemo uzeti. Pa onda evo onoliko koliko bude prihvatljivo i našim …/Loša snimka, govornik se ne razumije./… i koalicijskim partnerima, pa ćemo naći neku moguću mjeru pa se eto našlo to 2 i 4%. Sa suprotne strane što netko drugi nudi. Pa ajmo se opet igrati …/Govornik se ne razumije./… Smanjimo državnu potrošnju. I to ne na ljudima. Ne na ljudima, smanjimo na skupim poslovima, smanjimo na velikim troškovima reprezentacije, intelektualnih usluga itd., i naravno onda to građani ne bi osjetili. Osjetili bi sa većim povjerenjem u državu da netko za njih brine. Ovako brine samo kako im uzeti poreze iz džepa. A onda ukoliko se ne može uzeti poreze iz džepa, onda ajmo povećati PDV pa ćemo im uzeti iz toga što kupuju. I to su još dobili od stranke koja je imala one plave plakate nema novih poreza. Sa nama crvenim vragovima koji smo eto htjeli uvesti nekakav porez na bogate. I opet to niste napravili, iako vam koalicijski partneri kažu da to trebate napraviti. No međutim, na svu sreću Hrvatska je demokratska zemlja, doći će novi izbori, na tim izborima će pobijediti oni kojima građani budu vjerovali, a po tome kako vam građani vjeruju naravno tako ćemo i mi i vi proći. Vi ste im obećali da nema novih poreza, dali ste im nove poreze. I to ste još oporezovali one koji imaju iznad 3 tisuća kuna sa 2%, a onda još one iznad 6 tisuća kuna sa 4%. A zašto niste onda one koji imaju iznad 10 tisuća kuna sa 6 itd.? Više bi dobili od njih, ali niste. Prema tome, nakon probuđene savjesti na HTV-u 2 trebao je biti film koji se zove &quot;Očeva pravda&quot;. Dakle očito su sastavljači programa HTV-a imali dosta inspiracije o ovoj proračunskoj raspravi. Na žalost pravdu još nećemo dočekati dok se vlast ne promijeni. Zahvaljujem.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37717" n="418">
					<seg xml:id="ParlaMint-HR_T6.S13.u37717.s0">Hvala. Čini mi se da je umjesto probuđene savjesti, da je na ekranu film ukroćena goropad. …/Upadica se ne razumije./… Ukroćeni. …/Upadica se ne razumije./… A to muška rod. Neidentificirani zastupnik gubi pravo na riječ. Nije se moglo ustanoviti pomnom grafoskopskom analizom tko bi to bio. Vi niste Ingrid. Vaš rukopis. …/Upadica: Da nije Glavaš?/… Gospodin zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37718" n="419">
					<seg xml:id="ParlaMint-HR_T6.S13.u37718.s0">Gospodine potpredsjedniče, gospodine ministre sa suradnicom, kolegice i kolege. Već mjesecima slušamo da je za sve što se događa u Hrvatskoj kriva svjetska recesija. Ja bih vas molio kolegice i kolege, ja sam vas pažljivo slušao. Znam da je kasno. Dakle, za sve je kriva svjetska recesija. No gospodin ministar u svom obraćanju danas i premijerka nisu nam objasnili što je to recesija. Ja nisam ekonomista, većina hrvatskih građana to također nisu i bilo bi dobro da ste nam barem pojasnili što je recesija. Oni koji su mi bili u stanju pomoći rekli su da većina vas ekonomista definira recesiju kao negativan gospodarski rast kroz dva uzastopna kvartala. E sad ako je tako, onda ako je ovo antirecesijski proračun gospodine ministre, onda očekujem, ako je ovo antirecesijski proračun jer se na njega pozivate, onda bi bilo dobro da nam kažete koje su to selektivne mjere koje ćete vi kroz ovaj proračun poduzeti da potaknete gospodarski rast, da on više ne bude negativan, već pozitivan, da izađemo iz recesije. Neke su države poticale svoje banke, druge poticale razvojnu tehnologiju u autoindustriju, treće pomagale ovom ili onome, ali se znalo da je to selektivni oblik pomoći gospodarstvu da se izvuče iz recesije. Mi od vas nismo u tom pravcu čuli ništa. Ja bih zbog hrvatskih građana pokušao pojednostaviti ovu priču i rekao da recesiju možemo prikazati kao jedan oštar zavoj sa pogrešnim nagibom, i na tom zavoju kao posljedica recesije vozači često izlijeću sa ceste i stradaju. E sada koja je antirecesijska mjera ministre koju biste vi poduzeli u takvom slučaju? Da li bi ste korigirali nagib ceste da se više ne slijeće na tom mjestu? Ili biste pojačali ekipu hitne pomoći da brže interveniraju kod unesrećenih i da ih prebace što brže u bolnicu? To je ozbiljno pitanje. Vjerojatno bi svatko ozbiljan u ovoj situaciji pokušao korigirati nagib ceste da do nesreća više ne dolazi. Ni ovom proračunom to nažalost ne činimo. Apsolutno ne činimo. Mjere koje ste predložili nemaju nikakve veze sa antirecesijskim mjerama, sa snažnim poticanjem gospodarstva kako je do prije 10, 15 dana premijerka rekla. Da li gospodine ministre i druge europske države u ovom trenutku radi izlaska iz recesije smanjuju plaće, smanjuju mirovine, povećavaju PDV? Da li uvode krizni porez? Da li sve to čine? Da li smanjuju izdvajanje za školstvo, za znanost? Kolegice i kolege, u Americi i Zapadnoj Europi do krize je došlo zbog načina na koji su poslovale njihove banke. I jasno je da su te države selektivno upravo išle u sanaciju financijskog sustava, da bi on bio u stanju poticati jasno razvoj, investicije, gospodarstvo. Uzroci krize u kojoj se Hrvatska danas nalazi nemaju nikakve veze sa porijeklom te krize u Americi i Zapadnoj Europi. Mi imamo na stolu 10 zakona, 10 zakona. Ja vas pitam, pročitajte samo naslove tih zakona o kojima ćemo razgovarati sutra, prekosutra, u četvrtak, koliko će oni pomoći kroz neke antirecesijske mjere &quot;3. maju&quot; Končaru, Krašu, Plivi, Podravci i drugima da budu konkurentniji, produktivniji da bolje izvoze itd. Ma davno budimo iskreni, bar malo iskreni, davno prije recesije u svijetu u nas je već bilo ozbiljnih problema sa proračunom. Davno prije recesije u svijetu mi smo imali izrazito skupu državu i u zadnjih 5 godina povećali smo broj službenika za 50-ak tisuća. Neka smo to učinili i za 10 tisuća ministre, učinili ste pogrešno. Nekada su se ljudi zapošljavali, ismijavali smo razdoblje socijalizma zbog moralno političke podobnosti. U zadnjih pet godina na tisuće i tisuće ljudi primljeno je po kom načelu? Po stranačkoj pripadnosti. Sramno. A moralna kategorija se više ne spominje. Pogledajte afere i skandale iz dana u dan u javnim poduzećima zna se tko postavlja i kako se postavljaju čelni ljudi tih javnih poduzeća. Zna se tko sjedi u tim nadzornim odborima. Skandal za skandalom svaki dan. Davno prije recesije u svijetu imali smo ogroman trgovinski debalans. Davno prije recesije u svijetu vanjski dug Hrvatske bio je u trenutku kada je HDZ preuzeo vlast prije 5 godina iznosio je vanjski dug 19 milijardi eura. Danas kolegice i kolege nakon samo pet godina, on iznosi preko 40 milijardi eura. I nitko vama ministre ne bi ništa prigovorio da se investirali taj novac u tvornice, u tehnologije, u razvoj, u zapošljavanje, u standard. Ali izgubljeno je milijarde i milijarde su izgubljene, a da učinka nikakvog nema. To je neprihvatljivo Znali smo davno prije nego što je svijet ušao u recesiju da ćemo ove godine morati vratiti preko 14 milijardi eura duga, da će dogodine to biti još 6 i nešto milijardi, a ćemo 11. godine opet morati vratiti 6 i nešto milijardi. Davno prije svjetske recesije. Osnovno pitanje koje ja želim postaviti ovdje u Saboru danas. Da li oni koji su nas doveli u tu situaciju imaju bilo kakvo pravo da nas pokušaju sada iz te situacije izvući? Odgovor je definitivno ne. Kolegice i kolege danas me je nazvao ogroman broj ljudi, vjerojatno i svih vas danas iz cijele Hrvatske, jer gledaju danas ljudi ovaj prijenos, znate. Ja sam se iznenadio koliko ljudi gleda ovaj prijenos. Jedan čovjek M.Š. iz Imotskog kaže recite gospodinu ministru i premijerki, ja osobno poznajem 70 lažnih branitelja u mom kraju. Neka objavi listu onih koji opterećuju budžet a da nisu nikada bili branitelji. Molim vas lijepo, znate vi dobro o čemu ja pričam. Kaže, nadalje, drugi. Usporedite izdvajanje sredstava za Sveučilište u Mostaru, sa Sveučilištem u Puli ili nekim drugim sveučilištima. Prikažite te brojke neka građani znaju koliko se izdvaja za naše, a koliko za Mostarsko sveučilište. Treći kaže. Čekajte, ja ovdje zastupam građane koji su me danas zvali i prenosim njihov stav. Ovo ne mora biti moj stav, ali korektno želim da saslušate ono što nam građani poručuju. Ja vas lijepo molim, budite pristojni barem to saslušajte. Gospodin taj i taj prodavao je hrvatske putovnice u Bosni i Hercegovini. Danas slobodno živi iako je kriminalac u Hrvatskoj. Jedan branitelj koji je samohrani roditelj on je obrazovao troje djece. Najstarije dijete završilo školu ne može se već godinama zaposliti. Državu koju je on stvarao dijete mora napustiti da bi se zaposlilo. Sramno. Liječnika prozivaju drugi, davao lažne potvrde lažnim invalidima opterećuju budžet. Dakle, građani se cijeli dan javljaju. Ja se kolegice i kolege slažem sa HDZ-om samo u jednom da mi ne trebamo MMF. Mi trebamo novu poštenu, stručnu i sposobnu Vladu. ... /Pljesak./ ...</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37719" n="420">
					<seg xml:id="ParlaMint-HR_T6.S13.u37719.s0">Hvala. Gospodin zastupnik Dino Kozlevac.</seg>
				</u>
				<u who="#KozlevacDino" ana="#regular" xml:id="ParlaMint-HR_T6.S13.u37720" n="421">
					<seg xml:id="ParlaMint-HR_T6.S13.u37720.s0">Gospodine potpredsjedniče, poštovane kolegice i kolege. Evo ja ću nastojati ne iskoristiti svojih 10 minuta. Vrlo je teško reći bilo što, a ne ponoviti. Međutim mi govorimo o svjetskoj krizi, govorili smo u ovom Saboru da je u cijelom svijetu kriza. Međutim, upozoravali su ekonomisti, upozoravali su poslodavci, upozoravala je stručna javnost, guverner nas je upozoravao da će nas ta kriza preliti se u Hrvatsku. Međutim, i u Hrvatskom saboru i kroz medije i kroz javnost uvjeravalo se nas da će ona nas mimoići, da ona će nas pogoditi ali neće to biti tako, da ćemo se mi izvući, da mi imamo gospodarstvo koje je elastično, koje će se znati prilagoditi. Međutim, cijelo vrijeme smo upozoravali i svi smo bili svjesni da postoji kriza i unutar Republike Hrvatske. Ako ništa drugo govorili smo da imamo i govorili smo cijelo vrijeme i u pristupu Europskoj uniji i sve ono što moramo napraviti da imamo preveliku potrošnju, da imamo preveliku i glomaznu javnu upravu, da imamo veliku državnu potrošnju i da je potrebno napraviti strukturne reforme, racionalizaciju odnosno da trošimo i preko mjere, odnosno da trošimo preko naših mogućnosti više od onoga što zarađujemo. Međutim, na sve to smo se oglušavali, rekli smo imamo vremena, vjerojatno smo kupovali vrijeme. Dolazili su jedni izbori, dolazili su drugi izbori, mjere su nepopularne, mjere su teške i bolne. Međutim, neprovođenje tih mjera srelo se sa vanjskom krizom i danas su rezultati evidentni. Da su evidentni i u ovom Hrvatskom saboru bili smo svjedoci gdje smo imali uvjeravanja od predstavnika vlasti da je sve u redu, da neće biti potrebno raditi rebalans, pa eventualno ćemo raditi jedan rebalans početkom ljeta, pa nakon toga do kraja godine će biti sve u redu. Međutim, opet su građani imali prilike slušati, opet se mora pozvati i na guvernera, i na ekonomiste, i na poslodavce i na gospodarstvo i Gospodarsku komoru da će trebati nešto poduzeti u državnoj potrošnji jer da gospodarstvo neće moći izdržati. Evo, danas smo tu gdje jesmo, donosimo najnepopularniju mjeru koja ništa ne rješava strukturno, koje ne omogućava gospodarstvu da može preboliti i prebroditi ovu situaciju jer nota bene šta god mi radili i razgovarali govorimo cijelo vrijeme o potrošnji, međutim potrošnje bez kvalitetnog gospodarstva, sve ono što sačinjava od industrije koju Hrvatska ima koja ima problema u svim sektorima od poljoprivrede, trgovine, turizma itd., bez kvalitetnog gospodarstva nećemo moći trošiti i pokrivati sve ono što smo pokrivali do sada. Da je tome tako trebat će učiniti bolne rezove što prije. Ovaj namet koji smo donijeli sada, koji pogađa direktno građane Republike Hrvatske a nota bene da su građani svjesni situacije ja želim ovdje reći jasno, da su građani ti koji su donijeli prije države svoje antirecesijske mjere nažalost u svojim obiteljima a to se ogleda kroz pad potrošnje, građani su svoje prihode već itekako sveli u određene okvire. Međutim, činjenica je danas svoditi okvire 6 tisuća 200 kuna koje će biti na meti ovoga poreza i nameta vrlo teško. Možemo si samo zamisliti kako je ljudima danas sa 6 tisuća 200 kuna školovati dvoje, troje djece ili jedno dijete, kako je ljudima plaćati režije, kako je ljudima kupovati hranu. Mi danas govorimo i hvalimo se s time da smo socijalno osjetljivi jer da 3 tisuće ljudi nećemo oporezovati. Ako je milijun i 200 tisuća ljudi u državi u okvirima do 3 tisuće ljudi onda i to govori o situaciji u kojoj se nalazimo i što nas očekuje u vrlo brzom periodu. Isto tako, evo imali smo danas prilike, premijerka je bila tu. Ja prihvaćam da je morala otići na poslovni zadatak, prihvaćam da je išla na razgovor sa direktorima javnih poduzeća. Evo imao sam prilike na portalu pročitati da su obećali da neće povećavati cijene, da će to biti njihov doprinos. Ali isto tako imao sam prilike pročitati mislim da je direktor HEP-a koji je rekao da će 120 ili 110 milijuna kuna nadoknaditi unutar sustava kroz smanjene investicije itd. Indirektno opet će se to svesti kroz smanjenu potrošnju investicije i indirektno će se to sve vratiti u državni proračun. Prema tome, ove mjere koje donosimo po mom dubokom mjeru su mjere koje mogu trajati dva, tri mjeseca. Mi ćemo se vrlo brzo pred novu godinu možda i prije sresti opet sa problemom. Kakav će on biti možemo samo se nadati da neće biti takav, da će izazivati probleme od kojih ne želim pomisliti kakvi mogu biti. Ali je činjenica da danas još uvijek ne znamo nitko, nitko ne zna osim ministra uvažavam i Vladu kakvo je stanje uopće javnih financija, kakvo je uopće stanje punjenja državnog proračuna, kakva je projekcija. Mislim da su svi građani svjesni u državi da smo u teškoj situaciji. Isto tako građani očekuju i ja osobno očekujem i tu ste odgovorni vi koji ste na vlasti da započnete što prije sa racionalizacijom, sa reformama koja će biti bolna da svedete javnu upravu odnosno državnu upravu u realne okvire, da svedemo cijelu potrošnju u skladu sa mogućnostima. Za to će trebati potpora građana. Uvjeren sam da građani razumiju situaciju. Da bi zatražili potporu građana mislim da su to izbori na kojima tko god dobio na izborima taj će imati legitimitet da provodi sve one mjere koje nota bene će biti bolne u narednom periodu. Prema tome, mislim da sve ono što je napravljeno do sada je napravljeno kako je napravljeno, mjere su teške, građani ih neće honorirati. Evo kaže kolega Dorić da zovu ljudi, zovu cijeli dan, ljudi itekako su zainteresirani za današnju raspravu. Prema tome, građani očekuju da žive bolje. Sa ovim mjerama koje su im namet mjere očekuju za razvoj gospodarstva, gospodarstvenici očekuju mjere. Nema ih još. Prema tome, očekujemo da što prije izađete sa tim mjerama a ako ne mislim da su jedini put novi izbori i onaj tko će dobiti povjerenje građana će moći provesti te mjere i ja sam uvjeren da ih možemo sami napraviti bez pomoći izvana, mislim da imamo dovoljno snage i mogućnosti. Prema tome, ja vas pozivam da što prije počnete, zahvatite u taj dio da štete koje mogu biti izazvane nečinjenjem budu što manje. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37721" n="422">
					<seg xml:id="ParlaMint-HR_T6.S13.u37721.s0">Hvala. Gospodin zastupnik Marin Jurjević.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37722" n="423">
					<seg xml:id="ParlaMint-HR_T6.S13.u37722.s0">Poštovani gospodine potpredsjedniče, gospodine ministre, kolegice i kolege. Kao prvo čini mi se da na neki tužno ali ja pohvaljujem ministra što je tu s nama ali je tužno da je samo on tu, mislim bez obzira na sve što se ja neslagao s njim ponekad i na stil, ponekad i na ono što kaže ali on je tu, jedan od rijetkih ministara koji je tu kad se raspravlja. A s druge strane, to je jedna tužna činjenica kad jedan zastupnik to ističe kao nešto neobično. Danas mi raspravljamo o rebalansu, raspravljamo o vrlo važnoj stvari. Evo frcaju ponekad iskre itd. ali zaista mi govorimo da li je hrvatsko društvo na rubu provalije ili nije, jesmo li u krizi ili nismo, a na neki način Vlada ipak kao da ignorira ovaj naš govor a to bi trebao biti ne samo monolog nego razgovor sa hrvatskom Vladom koju smo mi izabrali. Nje ovdje nema. Bila je premijerka jutros, imala je obveze u 12 sati, rekla je pa je lijepo otišla. Ali sada je 10,34 evo i 30 sekunda. Mislim da se mogla i vratiti da čuje što su zastupnici na kraju dana i ovako dugo rasprave zaključili oko toga. Ja to govorim radi jedne stvari, prvo mi je nejasno nakon cjelodnevne rasprave da se mi ovdje ili da dvojimo još uvijek da između sebe ukrštavamo politička koplja, jesmo li u krizi ili nismo. Mislim, ljudi moji, to je kao da se sada svađamo je li danas ponedjeljak ili nije. Je, ali briga dio ljudi u ovoj dvorani, a to je za mene tužno, što je danas ponedjeljak, nego je bitno da tako kažem jednostavno beskorisno se svađat oko činjeničnih stvari. A na nama je prije svega da pogledamo istini u oči jer da bismo razriješili ovu situaciju mi moramo uzet ogledalo i pogledat gdje se nalazimo svi skupa, kompletno društvo na čelu sa političkom strukturom, prije svega onima koji vladaju, ali i svima nama. U ovoj državi upravo zbog te mimikrije, upravo zbog nespremnosti da se suoči sa istinom, da prizna ono što gotovo svako dijete zna, ovoj državi je potrebna prije svega moralna renovacija. Dakle, potrebno je da dođe do te moralne razine da može se suočiti, da tako kažem, ne sa jednom lažnom slikom u kojoj postoji, niti svojim lažnim položajem, niti pokušati pobjeći od odgovornosti za to u što se uvalilo ovo društvo i ova država i svi građani u njoj zahvaljujući najvećim dijelom političarima i to onima izvinite koji vladaju, jer oni imaju poluge vlasti. I neće nam koristit nikakvo verbalno nasilje, verbalne akrobacije, poticanje i racionalnih ideologijskih sukoba među nama, traženja unutarnjih neprijatelja, vraćanja se na prvu tko je počeo cestu, tko nije, tko nije. Možemo se vraćat beskonačno, strašno nam dobro ide vraćanje unazad. Taj rikverc hrvatski je naročito razvijen među političarima, a obični čovjek čeka sutrašnji dan koji se zove utorak i večeras razmišlja šta će ujutro marendat, šta će ručat, a šta večerat, ako može tri obroka priuštit sebi. Jedan veliki dio ljudi, ako mi to ne želimo priznati, pa mi ništa ne možemo riješiti. Mi ćemo tražit unutrašnje neprijatelje, mi ćemo poticati iracionalne sukobe među obezglavljenim, uplašenim, danas se govorilo o kategoriji straha. Ta kategorija straha vlada hrvatskim društvom. Dio ljudi je prestrašen za sebe, svoju djecu, svoju egzistenciju svakodnevno. Ako te uplašene ljude pokušamo izmanipulirati na takav način da ih u bilo kojoj od mnogobrojnih varijanti populizma natjeramo da izlaz, tobožnji izlaz traže u sukobljavanju sa nekim lažnim fikcijama od neprijatelja, onda ćemo tek opet po staroj hrvatskoj navadi doći u katastrofu. I zato ja apeliram bar na to zrno moralnosti, objektivnosti, odgovornosti koja će nas zaustavit da to mi ne radimo, jer smo najodgovorniji kao, da kažem uvjetno, politička kasta koja je privilegirana u ovom društvu, dragi moji prijatelji. Da bismo krenuli prvo trebamo krenuti od nas. Ako ne obračunamo sa političarima kriminalcima, a svo zlo ide od onih koji imaju moć, a moć je koncentrirana u politici, pa se ona grana gdje se grana, to svi dobro znamo kako i šta i komu i čemu. Ako nismo spremni obračunat s time nego ćemo se svađat ima ili nema korupcije u hrvatskom društvu, a svaki trenutak nam dokazuje da zvone sva zvona, da su sva crvena svjetla upaljena, da je stanje ne alarmantno jer to je blag pojam za ono gdje se nalazimo. Nećemo ništa postići, a ja vas uvjeravam opet da svak sa svojom dozom odgovornosti, mi kao pozicija, a vi kao vlast Boga mi sa daleko većom odgovornošću možemo to jedino zajedno spriječiti da ne odemo u provaliju. Ovo stanje se može prevladati jedino na solidaran način, ali ne lažnom solidarnošću. Pa koga vi uvjeravate, ne trebate mene uvjeravati, ja nisam socijalno ugrožen. Nego vi ovdje uvjeravate, kažem vi sada namjerno jer smo čuli od glavnih predstavnika vlasti ovdje da je ovo socijalno osjetljiv rebalans jer su oni sa 3001 kunu bogati i oni evo vidite oni neće platit ništa. Pa molim vas lijepo koja je to granica i koji je to genije smislio tu granicu i tko je taj tko je ustvari stvorio nekakvu novu socijalnu stratifikaciju u Hrvatskoj, jer mi spadamo u veoma bogato društvo u kojem je milijun i 500 ljudi, 900 tisuća umirovljenika i 600 tisuća zaposlenih koji primaju do 3000 kuna eto eskulpirano, na njima neće biti primjenjena represivna mjera ubiranja poreza. Neće im doći šerif od Nottinghama ili neka slična faca, spominjao se Robin Hood danas dosta, da im uzme novac iz džepa. Ja vam to govorim samo radi toga šta mi je do ovdje mimikrije, pozivanja na jednostavno na ono što je svakome jasno da nije jasno kao na konačnu istinu. Pa dajmo, skupimo hrabrosti i kažimo tu se nalazimo da bi to prevladali, trebamo to, to i to napraviti. Dat ću vam samo jedan primjer, evo smanjuju se naknade za nezaposlene. Tko je dobio otkaz bez svoje krivnje više neće moći primati 70, 75% plaće koju je primao zadnjih tri mjeseca, jer se moglo primati maksimalno 70% prosječne plaće od 5300 kuna, nego će sada poslije ovog rebalansa moći primati 70% ali minimalne plaće od 2100, 2200 kuna. Eto toliko smo socijalno osjetljivi da udaramo nezaposlene koji su bez svoje krivnje ostali nezaposleni, kojima je dokazano da su potjerani nogom u onu stvar na ulicu da bi se netko obogatio u ovom društvu gospodo moja draga. Pa jasno je da se ovdje radi o beskrajnoj bezočnosti djela naših sugrađana koji pljačkaju druge, tlače ih, uzimaju i još misle da im se trebamo klanjati i jako su nezadovoljni što je ne obožavamo. I jako su ljuti što im ovo govorimo i to na glas. Onda kažu pa vi ste komunjare, vi ste '71., vi ste 1848., ne 948. radili ovo i ono. Pa dajte ljudi, mislim red je da se uozbiljimo u odnosu na poziciju koju obnašamo, funkcije koje imamo i novac koji primamo za to. Nikakva nas laž neće spasiti, a možemo to zamaskirati kako god hoćemo. Uozbiljimo se, tako je.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37723" n="424">
					<seg xml:id="ParlaMint-HR_T6.S13.u37723.s0">Istina oslobađa. Ne uvijek. Možda apelacijski sud. Gospodin zastupnik Davor Bernardić.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u37724" n="425">
					<seg xml:id="ParlaMint-HR_T6.S13.u37724.s0">Poštovani potpredsjedniče, evo vratit ću priču u '98. godinu kada je uveden porez na dodanu vrijednost. Tad je neplanirani prihod državnog proračuna narastao za 33%. I to isto tako nisu bila vremena u kojima se štedjelo, nego je već u proračunu za sljedeću '99. godinu bilo naloženo ministarstvima da povećaju svoje rashodovne stavke. I dogodilo se ono što se dogodilo u '99. godinu uz svu silu pritisaka gospodarski rast je doživio negativan predznak i dok je cijela Europa bila u plusu, Hrvatska je 1999. bila u minusu i desio se jedan negativan gospodarski trend koji je iza 2000. godine … /Govornik se ne razumije./ … dolaskom nove administracije promijenjen. I to je jedan primjer kako se ne štedi kad bi se trebalo štedjeti, nego se štedi po nuždi, odnosno reže se po nuždi. Podsjetit ću vas i na to da ste 2003. najavili da ćete smanjiti stopu poreza na dodanu vrijednost sa 22 na 20%. To nije ostvareno. 2007. isto tako najavili ste da neće biti novih poreza jer to je bila vaša predizborna platforma na kojoj ste i dobivali glasove birača koje ste plašili s SDP-om, a sada se upravo događa to da uvodite nove poreze. Uvodite poreze trošarine na mobilnu telefoniju, dižete stopu poreza na dodanu vrijednost, dižete krizni porez na plaće, ubire se od onih koji imaju najmanje da bi se pokrpalo neodgovorno trošenje u zadnjih 6 godina. Istine radi, znači vjerojatno ste se u oba puta i 2003. i 2007. šalili kada ste rekli da nećete uvoditi nove poreze, odnosno da ćete smanjiti PDV. Sad se on diže. I ne diže se za 1%, morat ću vas ispraviti, diže se za 4,54, odnosno 5% jer jedan indeksni poen na 22 je 5%, PDV raste za 5%, ne raste za 1%. Krizni porez od 2 do 4% ne samo da će dodatno opteretiti građane, nego će opteretiti i gospodarstvo jer logika i računica ako je gospodarstvo ima bruto plaću koju isplaćuje radnicima, a onda ćemo mi planirati s većim porezom pa ćemo više ubrati ne stoji. Zašto? Prvo, pogledajmo to sa osnova aspekta poreza na dodanu vrijednost. Kada se diže porez ide se u veće pribjegavanje i izbjegavanje plaćanja samog poreza i po pokazuju sve ekonomske analize. no što se isto tako događa u tom vremenu je da se porez obavezno ne smije dizati kada se nema strateški gdje usmjeriti. I ako ne znate gdje strateški usmjeriti porez, onda je bolje ne dizati ni porez na dodanu vrijednost, ni ostale namete jer porez je ovisnost, porez je ropstvo u koje je lako ući, a iz kojeg je teško izaći. Ja ću vas podsjetiti da su sve jedinice lokalne samouprave koje su uvele prireze, više iz njih nisu izašle. Svaki porez koji se novi uveo više i teško je bio maknut. Tako će biti i ovdje. Vjerujte mi što pričam, tako će biti ovdje, volio bih da je ovo privremeni porez, ne bih htio da ostane stalno, no imam osjećaj da će se i ovaj porez odgađati. A ono što je bitno reći, bitno je reći kako to korespondira sa onim što radi Europska komisija, odnosno sa onime što radi američka administracija i zemlje koje prve su prepoznale teret recesije, osjetile teret recesije i rješavaju krizu. Europska komisija kroz European commision recovery plan ili ti Plan za oporavak europskog gospodarstva smanjuje PDV, uvodi međustopu PDV-a, mi ga dižemo. Poslali smo vam prijedlog o međustopi PDV-a na osnovne potrepštine, hranu, energente, niste ga prihvatili. Europska komisija smanjuje rokove plaćanja za 60 na 30 dana. Kod nas su rokovi plaćanja pomaknuti i oni su sve veći i to je izgeneriralo nelikvidnost u gospodarstvu koja se procjenjuje na 17 milijardi kuna, ali naši poduzetnici zato nisu pošteđeni toga da državi u kratkom roku plate porez na dodanu vrijednost, ma da svoja potraživanja još dosta dugo mjeseci ne mogu naplatiti. I stoga ne čudi da je i HBOR najnovije uveo kratkoročnu liniju za likvidnost, to do sad nije bilo. HBOR treba financirati dugoročne projekte, HBOR treba financirati hrvatske izvoznike, a ne pomagati hrvatskom gospodarstvu da budu likvidni zato jer ne mogu platiti svoja potraživanja. Imamo hrpu naših tvrtki koje su solventni, u svojim bilancama pokazuju da imaju podmirene obaveze, jedino što nemaju novaca jer nisu na to uspjeli naplatiti potraživanja da isplate plaće za radnike. I onda se dolazi do otpuštanja, onda dolazi do skraćivanja radnog tjedna koji se ovim zakonom predvidio, no vjerujem i ono što će se dogoditi da će se zlorabiti jer prema procjenama koje dolaze iz razno-raznih ekonomskih raznih aspekata i neovisnih analitičara, procjenjuje se da će do kraja godine još 50 tisuća ljudi ostati bez posla, što je alarmantno, što je zabrinjavajuće. Europska komisija smanjuje cijenu roaminga, smanjuje cijenu mobilne komunikacije. Zašto? Zato jer je na mobilnoj komunikaciji i besplatnost i dostupnost mobilne komunikacije uskoro će biti ugrađena možda i u ustavne pojedinih zemalja jer je komunikacija jedino što može pokrenuti gospodarstvo. Mi taj namet ćemo sada uvesti. Ja ne kažem da on s ekonomskog aspekta u određenom dijelu velike dobiti nije opravdan, međutim treba se zapitati tko je to napravio? Malo ih je. Investicije. Spominjalo se dosta i gađalo se ovdje sa raznih aspekata, pogleda na hrvatski jug i Pelješki most, no ja bih isto tako više volio da se Pelješki most napravi odmah, da se autocesta prema Dubrovniku napravi odmah, da se kanal Dunav-Sava koji je napravljen, napravio odmah, da se autocesta do Siska napravi odmah, da autocesta najavljivana do Koprivnice se napravi odmah, da se autocesta do Virovitice koja je najavljena da se isto tako napravi odmah, no međutim za te stvari jednostavno neće biti novca. I držati poziciju za Pelješki most na 100 milijona, a prešutno odustati od tog projekta, jer ako ste sami rekli da će taj projekt kasniti u izvedbi za par godina, to znači odgoditi ga, znači održavati godišnje 100 milijona za hladni pogon. Hladni pogon nečega što je u izgradnji, a čije rezultate ne možemo vidjeti. Bilo bi bolje, energičnije za hrvatsko gospodarstvo da presječe taj Pelješki most, završite odmah, da prelomimo tu priču, nego da najavljujete projekt koji se možda zbog toga što fali novaca nikad neće dogoditi, kao što se nisu dogodili neki veliki infrastrukturni projekti. Ili će se dogoditi u budućnosti kad neka Vlada shvati da jednostavno ne može, što je već previše bačeno novaca odustati od tog projekta. Ali to će onda de facto za situaciju imati i bitno poskupljenje same …/Govornik se ne razumije./… I govori se gdje se može uštediti. Plaće. Od 2003. do 2007. trošak plaće u državnoj upravi je narastao s 15 na 24 milijarde, za preko 60%. Već sam danas govorio, a ponovit ću opet. U trgovačkim društvima u javnom sektoru, u javnim poduzećima postoje ljudi koji primaju jako velike plaće, za čije su saborske plaće, plaće svih nas ovdje zajedno iznimno, iznimno male. Oni imaju plaće i do 5, 6, 7 puta veće od saborskih plaća. 400 menadžerskih ugovora u HŽ-u. Šta je sa ostalim poduzećima u javnom vlasništvu? Čitamo prepune su novine ovih dana afera koje dolaze iz tih poduzeća. Ja sam vam poslao prijedlog, tj. pitanje premijerki Kosor da mi izlista koliko ljudi po javnim poduzećima ima veće plaće od saborskih plaća. Ja vas uvjeravam da je to preko tisuću ljudi. Preko tisuću ljudi u javnim poduzećima imaju menadžerske ugovore, službene automobile, kartice, duplo, troduplo, četiri puta veće plaće nego saborski zastupnici, a oni su tamo u ime građana, u ime javnosti, u ime ove zemlje, u ime na kraju krajeva i ministara Vlade koji su im dali povjerenje i to je ono što je najbitnije da se u tom dijelu napravi snažan rez, jer bez obzira na sve zastupnici, bez obzira s koje strane su konstantno omalovažavani, a 2 tisuće ljudi u javnim poduzećima u Hrvatskoj imaju 3, 4, 5, 6 i 7 puta veće plaće, sve beneficije i tamo se rezovi ne rade. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37725" n="426">
					<seg xml:id="ParlaMint-HR_T6.S13.u37725.s0">Hvala. Gospodin zastupnik Danijel Srb. Izvolite.</seg>
				</u>
				<u who="#SrbDaniel" ana="#regular" xml:id="ParlaMint-HR_T6.S13.u37726" n="427">
					<seg xml:id="ParlaMint-HR_T6.S13.u37726.s0">Hvala lijepo poštovani gospodine potpredsjedniče, gospodine ministre, gospođe i gospodo zastupnici. Danas je bilo ovdje dosta riječi o haraču, pa ne mogu ne prisjetiti se jednog događaja od prije 30-tak godina kada je jedan ugledni odvjetnik u tadašnjoj poreznoj upravi revoltiran razrezom poreza tada izjavio gdje su ona vremena kad je strašni turski harač iznosio 10%? No međutim, a šalu na stranu, mi smo danas ovdje suočeni s jednom ozbiljnom ekonomskom bolešću kojom je Hrvatska izložena. A to je vidljivo i u činjenici da unatoč prilično snažno izraženoj volji Vlade da se proračun smanji, pa imali smo prilike čitati i u medijima kako upravo ministar Šuker se zalagao za smanjenje potrošnje, jer smo svi svjesni toga da je javna potrošnja u Hrvatskoj izrazito velika. Mi smo došli danas do ovog prijedloga rebalansa proračuna u kojem se, želeći balansirati zapravo prihode i rashode proračunske, došlo do toga da se pokušavaju povećati prihodi kroz nove poreze. No međutim tu dolazimo do onog problema koji temeljno teško opterećuje hrvatsko gospodarstvo, a to je sve manja i sve slabija konkurentnost gospodarstva, upravo kao posljedica ovih različitih i ovih novih poreznih opterećenja. Koliko to znači, možda evo jedan primjer. Njemačka. Prije ujedinjenja Zapadna Njemačka je imala dvostruko, odnosno imala je veći izvoz nego Engleska i Francuska zajedno. Nakon ujedinjenja to više nije slučaj, ali je ona zapravo došla u tu situaciju da je zbog pada konkurentnosti vlastitog gospodarstva padao njemački izvoz. Mi smo u toj situaciji, da praktično danas donosimo čitav niz različitih prijedloga zakona kojima ćemo povećati proračunske prihode dakle, od Zakona o posebnom porezu na plaće i mirovine, Zakona o izmjeni poreza na dodatnu vrijednost, onda su tu neki porezi koje bi i podržao koji se odnose na motorna vozila itd., no međutim i ove naknade za pružanje usluga u pokretnim elektroničkim komunikacijskim mrežama. One predstavljaju novo opterećenje gospodarstva i ono što ja smatram je da Vlada treba činiti upravo suprotno, da treba tražiti mjere kojima će se zapravo povećati konkurentnost hrvatskog gospodarstva. I ja sam svjestan toga da je Vlada isto tako izložena prilično snažnim pritiscima sindikata, koji isto možda po meni pogrešno se ponašaju u tim pregovorima s Vladom, kad Vladu tiskaju i traže zapravo isključivo samo veće plaće, veće plaće, veće plaće, a zanemarujući praktično činjenicu da takvim zahtjevima rade u korist vlastite štete, jer dugoročno onemogućavaju upravo one za čije interese se bore zapravo da imaju stabilne, sigurne, relativno velike prihode i kvalitetniji život. Zbog toga ja ne mogu prihvatiti niti kakvo povećanje bilo kakvih novih poreza, poreznih nameta, opterećenja koje zapravo hrvatsko gospodarstvo čine sve manje konkurentnim i stoga ih ne mogu podržati. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37727" n="428">
					<seg xml:id="ParlaMint-HR_T6.S13.u37727.s0">Hvala. Gospodin zastupnik Ljubo Jurčić. Izvolite.</seg>
				</u>
				<u who="#JurčićLjubo" ana="#regular" xml:id="ParlaMint-HR_T6.S13.u37728" n="429">
					<seg xml:id="ParlaMint-HR_T6.S13.u37728.s0">Hvala lijepa gospodine potpredsjedniče, gospodine ministre, kolegice i kolege. Evo danas uvaženi zastupnik Hebrang govorio o različitim mišljenjima, ekonomskim školama, neovisnim ekonomistima, pa ja ću dati danas jedno ekonomsko mišljenje. Ovaj rebalans radimo zato što smo u krizi, kriza je nedvojbena, proizvodnja pada, potrošnja pada što su glavni pokazatelji krize i stagnacije ili recesije, kako god hoćete. Zbog toga je krivo govoriti da je rebalans proračuna antirecesijska mjera, jer rebalans na ovakav način kad se reže potrošnja, povećavaju porez, on djeluje kontra. U ovakvim situacijama se radi obrnuto, anticiklički. Povećava se proračunska potrošnja, a smanjuju se porezi. To kaže ekonomska teorija potvrđuje ekonomska praksa i to sve zemlje sada u svijetu sada provode. Drugo. Govori se o prelijevanju svjetske krize. Isto tako nije točno. Ne iz političkog razdoblja, nego jednostavnog točnog definiranja našeg problema. Hrvatska je učila ili počela stagnirati svoju proizvodnju nakon prvog kvartala 2007. godine kada je stopa rasta bila 7%, drugi kvartal je bila manja, treći manja, četvrti manje i tako je bilo po četiri 2008., da bi kraj 2008. završili na nuli ili minusu. U to vrijeme je u svijetu je bila konjunktura. Svijet je rastao moglo se prodati sve što se proizvede. Cijena nafte je zbog velike potrošnje rasla, cijena hrane je rasla i sve ono što se događalo do prve polovice 2008. godine. A mi smo čitavu 2007. i cijelu 2008. godinu padali. Tako da svjetska kriza nema utjecaja na našu situaciju. Isto tako nije korektno politički je možda i dobro za nekoga govoriti da smo mi našom umješnošću izbjegli prvi val svjetske krize, što nije točno. Prvi val svjetske krize je nastao zato što su amerikanci izdavali šuplje, bezvrijedne papire zbog vlastite pohlepe. Europljani su iz te iste pohlepe, kupovali te papire. I na kraju se pokazalo da su ti vrijednosni papri, ta ulaganja bila promašena, da je to bila sve jedna velika prevara i tu se izgubilo ogromne novce. Hrvatske banke ili hrvatske institucije nisu sudjelovale u tome, tako da tu nisu ništa ni izgubili, tako da smo mi igrom slučaja ili spletom okolnosti nismo sudjelovali u prvoj fazi ili prvom udaru krize. Isto tako prvi val krize su doživjele zemlje koji imaju veliki izvoz u Ameriku. Hrvatska nema značajan izvoz u Ameriku pa je zbog toga pad potražnje u Americi nije prouzročio nikakvu štetu našoj proizvodnji i našem izvozu. Tako da u prvom valu krize nismo zapravo ni sudjelovali. Nama je došao donekle drugi val krize. Danas je govorio kolega o matematičkom prikazu te krize ili proračunu. Da bi to gledali, u prvom kvartalu ove godine, naš bruto domaći proizvod je pao skoro 7%, a domaća proizvodnja je pala više od 10%. Ovo zašto je to razlika, zbog toga što je uvoz više pao nego izvoz, pa smo tu relativno manje negativni, pa tih 10% se nije prikazalo kao 10%, nego samo kao 7%. U tom padu proizvodnje od 10%, pad izvoza sudjeluje manje od 1%. Tako da možemo reći da naša kriza je 90% naša vlastita kriza, a u ovom trenutku 10% je samo kriza koja se uvezla iz inozemstva koja je posljedica inozemne krize pada potražnje itd. Isto tako uvođenje ili nametanje poreza o kojem ćemo pričati sutra, djelovat će recesijski. I to nam mora biti jasno. Možda je to nužno. Ali moramo biti svjesni toga. Možda direktno ja i ne bih bio protiv toga, da postoje neke druge mjere koje nisu u domenu fiskalne politike. Povećanje poreza na dohodak, djelovat će na to da se smanjuje raspoloživi dohodak stanovništva, odnosno raspoloživa sredstva. S jedne strane manje za kupnju, ali manje i za štednju. Manja potrošnja, manja proizvodnja, manja proizvodnja, manji dohodak. A svaki porez će se uvijek direktno ili indirektno naplaćuju iz dohotka. Svi se porezi naplaćuju iz nacionalnog dohotka. U ovom slučaju povećanje poreza smanjit će potrošnju, smanjenje potrošnje smanjuje proizvodnju, smanjenje proizvodnje smanjuje dohodak i u tri koraka najdalje u roku dva, tri mjeseca nama će se smanjiti porezna baza više nego što ćemo prikupiti povećanje ovog poreza. To se čak može izračunati ako se bavimo ekonometrijom dosta precizno. Potražnja kod nas je pala prvih 5, 6 mjeseci 17%, možemo još očekivati da će zbog ovog nametanja poreza zbog smanjivanja raspoloživog dohotka, će dodatno potražnja pasti i tu se završava taj krug. Razlika između poreza PDV-a i poreza na dohodak, porez na dohodak je puno na fiskus efikasniji, zato što se odmah ubire. Čim čovjek dobije dohodak, jeli. A PDV se naplaćuje onda kada čovjek troši svoj dohodak. Tako da je za fiskus puno bolje nametnuti porez na dohodak, a PDV eventualno kada troši i dio dohotka ide na štednju. Tako da ovaj porez koji na dohodak on je ujedno porez i na štednju. A porez na štednju manja investicija, manja akumulacija. Dobro, to je sve kako je, može se u prvi pogled kratkoročno neznatno popraviti situaciju u proračunu dugoročno, štetimo poreznoj osnovici baze. Zato glavni problem je ovdje, nije u Ministarstvu financija, nego jedno drugo ministarstvo ili u jednom drugom dijelu Vlade što smo mi suočeni sa urušavanjem porezne baze. I zapravo ove sve mjere po meni krivo su usmjerene, ako se samo na njima ostane. Zato mi pokušavamo ovdje prestrukturirati, restrukturirati, promijeniti porezni sustav neke stope, pa uvesti itd., a zapravo mi smo suočeni sa padom porezne baze. Suočeni smo sa smanjivanjem nacionalnog dohotka odakle se ti porezi umanjuju. I zato tu smo suočeni sa jednim dosta velikim problemom, ako znamo da sredstva stanovništva ili potrošača dolaze iz dohotka i dolaze iz kredita. I ovaj efekt koji se prvi osjetio na pad porezne baze, zapravo pad kreditne mogućnosti hrvatskih građana. Oni više nemaju toliko kredita, ne mogu uzimati toliko kredita da troše i smanjila se ta potrošnja 16, 17%. Isto tako smanjuje se proizvodnja 10%. I zapravo prave mjere za antirecesijske mjere, pa i onda što će djelovati na proračun ne nalaze se u prvom koraku u Ministarstvu financija, nego se nalaze u Ministarstvu gospodarstva. Zato kako sačuvati poreznu bazu, odnosno kako sačuvati ili oživjeti i zadržati domaću proizvodnju. Ovaj prvi udar je zbog toga što nema kredita. I jedna stvar. I nema uvozne robe, druga stvar. O tome kada bi pričali kako smo vam pričali. Ja sam o tome pričao ovdje 2004. godine. Jedna rečenica je bila cilj ekonomske politike ove Vlade je smanjivanje proračunskog deficita prema nuli. Što se ja potpuno slažem kada bi zemlja bila razvijena. Ja sam tada diskutirao da bi trebalo u ovoj situaciji kada smo je fiksirali tečajnu politiku na fiksni tečaj gdje smo jedan od najsnažnijih instrument ekonomske politike odbacili, zamijenili smo ga sa ciljem, da nam je ostao jedini instrument proračunski deficit. Proračunski deficit kao država koja ima najveći bonitet daje najjeftiniji izvor financiranja i to izvor financiranja ne za tekuću potrošnju, nego za povećanje proizvodnih kapaciteta. Proizvodnih kapaciteta u kojem će se stvarati dohodak koji se kasnije oporezuje iz toga povećanog dohotka uz istu poreznu stopu pokrijete taj proračunski deficit. Mi se nismo u totalu riješili toga proračunskog deficita nismo povećali proizvodne kapacitete i sada se često hvalimo da smo smanjili dug države. Ali država nije radi sebe. Vlada nije samo radi sebe. Vlada je radi cijele države što je sad zanimljivo. Mi smo smanjivali proračunski deficit i to više manje dosta dobro ali u isto vrijeme dug države je rastao a Vlada je zadužena ne samo za svoje financije, ne samo za svoju ekonomsku situaciju nego za ekonomsku situaciju u cijeloj državi tako da smo imali ovdje situaciju smanjivanje proračunskog deficita da se ne bi povećavao dug u inozemstvu a nama je dug u inozemstvu stalno rastao. I to je pravi problem Hrvatske zato što smo previše zaduženi, zato što smo svake godine u prosjeku 8 do 10% više trošili nego što smo proizvodili. To je bilo u prosjeku negdje oko 3 do 4 milijarde eura koje su sad narasle na 40 milijardi eura koje trebamo vraćati. Zato je proračunski deficit trebao biti kao izvor financiranja povećanja domaće proizvodnje, izvor financiranja reforme državne uprave, restrukturiranje gospodarstva itd. što sad sve zemlje u svijetu rade od Engleske do Amerike koje koriste proračunski deficit čak do 13, 14 i 15%. I ono što bi ovdje trebalo napraviti mi bi, cilj je povećanje porezne baze. Da bi se povećala porezna baza treba se povećati proizvodnja i tu imamo tri politike. Prva je politika industrijska politika što ćemo proizvoditi, drugo je regionalna politika gdje ćemo proizvoditi, treće je tehnološka politika kako ćemo proizvoditi i četvrto je socijalni dogovor da se između sebe dogovorimo kako ćemo to isfinancirati. Bez toga apsolutno ova politika neće biti cjelovita i krajem godine ćemo se naći ovdje sa istom situacijom da će nam porezna osnova biti još manja a nećemo imati ideju kako povećati domaću proizvodnju i poreznu bazu. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37729" n="430">
					<seg xml:id="ParlaMint-HR_T6.S13.u37729.s0">Hvala. Gospođa zastupnica Dubravka Šuica. Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u37730" n="431">
					<seg xml:id="ParlaMint-HR_T6.S13.u37730.s0">Gospodine potpredsjedniče, gospodine ministre, gospođe i gospari zastupnici. Složit ćete se da je težak zadatak sada diskutirati nakon stručne rasprave gospodina Jurčića. No dozvolite da ipak se osvrnem i na današnju raspravu i da dam nekoliko svojih razmišljanja. Sve današnje rasprave od strane kluba SDP-a koliko sam pratila i od kluba HNS-a su uglavnom završavale sa zadnjom porukom, rečenicom i željom, apelom za prijevremenim izborima, tako bi se to moglo okarakterizirati iz čega je jasno da je ovo bila ipak jedna manje više predstava danas za TV auditorij. Činjenica da nitko od nas ovdje nije osporio krizu, samo je bilo pitanje je li to samo svjetska kriza ili je to i unutrašnja kriza ili su to obadvije silnice koje su rezultirale krizom koju nitko od nas ovdje danas ipak nije negirao. Ovo me podsjećalo malo ma rašomon jer jedni i drugi priznajemo krizu, samo jedni i drugi vidimo drugi način izlaska iz nje, odnosno drugačije vidimo istinu. Prije dva tjedna smo ovaj proračun ovdje nazvali proračunom istine, jutros smo čuli od čelnika oporbe, rekao je da je ovo proračun očaja a mi ga ipak želimo zvati rebalansom solidarnosti jer on zaista takav jest iz ovih mjera koje nam Vlada predlaže. I kako smo čuli jutros od naše predsjednice Vlade, rekla je da je ovo podloga za proračun 2010., vjerojatno ćemo se susreti još jedanput krajem godine kao što kaže kolega Jurčić. Međutim, činjenica je da smo se u protekla dva rebalansa susreli sa smanjenjem rashoda a da smo u ovom sada današnjem rebalansu ipak govorimo o povećanju prihodovne strane odnosno o tome ćemo govoriti sutra i prekosutra donoseći cijeli ovaj paket zakona o kojima se ovdje govori. Ja ne bih ponavljala sve ovo što smo ovdje do sada čuli. Složit će se da 2003. godine spominjana je ovdje od kolega Jovanovića jamstvena kartica i svi smo svjesni nje, ali isto tako smo svjesni da je teško bilo 2003. bez obzira imamo li viziju ili nemamo predvidjeti ono što će se dogoditi 2009., pa ako je i 10% kao što je rekao gospodin Jurčić svjetska kriza samo a ja vjerujem da je puno više utjecala na Hrvatsku teško je bilo predvidjeti ono što će se događati. Ja bih se koncentrirala na dvije činjenice sada ovdje, jedna je ipak pelješki most jer me to doslovno dira i osobno i govorim naravno u ime građana Dubrovnika. A druga je činjenica lokalni proračun. Ako dozvolite da malo zlouporabim ovu govornicu danas jer ovih dana je puno bilo riječi o rupama u lokalnim proračunima, pa to bih povezala sa ovim današnjim rebalansom, čulo se konkretno za dubrovački proračun da je u nekom minusu od 50 milijuna kuna. Ja bih vam željela kratko vama i hrvatskoj javnosti objasniti o čemu se tu radi kako bismo shvatili da se ipak kriza prelila iz Amerike u Europu, iz Europe u Hrvatsku a iz Hrvatske je stigla i do krajnjeg hrvatskog juga u naš grad. Konkretno, glavne dvije proračunske prihodovne strane gradskog proračuna su u Dubrovniku specifične. Jedna je komunalni doprinos a druga je porez na promet nekretnina. Konkretno, 2007. porez na komunalni doprinos 65 milijuna kuna, 2008. godine 35 milijuna kuna, ove godine do 1.7. 4,5 milijuna kuna. Sad vi mene možete pitati zašto se u Hrvatskoj ne gradi, zašto se u Dubrovniku ne plaća komunalni doprinos, zašto nema stranih investicija jer sve ovo prijašnjih godina o kojima sam vam govorila bio je upravo doprinos od strane onih koji su obnavljali hotele, koji su kupovali hotele, uglavnom sut o bile strane investicije. Što se tiče poreza na promet nekretnina također ste svjesni činjenice da se puno prodalo nekretnina posebice u staroj gradskoj jezgri stanova i da smo veliki proračunski novac upravo na toj strani zarađivali i zbog toga smo čak i negodovali jer nam nije bilo drago da se stanovi prodaju tako bez obzira bili to domaći ili strani iako nismo ksenofobični ali sada nam taj proračunski novac nedostaje. Ja ću vam reći 2001. godine na početku mog prvog mandata grad Dubrovnik je imao proračun 90 milijuna kuna. Prošle godine 2008. godine imao je proračun 400 milijuna kuna, samo toliko o tome koliko je u Hrvatskoj se dogodio rast da bi ove godine vjerojatno se morao smanjiti za nekih 70, 80 milijuna do kraja godine, sada 50 ali vjerujem da će do kraja godine ići to još niže. Znači, hoću reći da je Dubrovnik samo jedna mala slika onoga što se događa u Hrvatskoj i isto tako vam želim reći da način na koji se proračun troši u jadranskim gradovima je posebno specifičan. U prvih pet mjeseci radimo, gradimo do turističke sezone a malo ubiremo. Tijekom ljeta se ubire novac i u 10. mjesecu idemo na rebalans i sve se to amortizira. Možda radimo prekršaj i toga sam svjesna i možda smo ga radili svih ovih godina ali je činjenica da se slučajno dogodila primopredaja vlasti u 10., 11. mjesecu proračun bi bio uravnotežen. Prema tome, treba shvatiti da je samo slučajno 5. mjesec mjesec izbora i ovo govorim u ime ovih ostalih gradonačelnika jer sam pročitala u novinama da je situacija bila slična u Zadru, slična u Šibeniku, Osijeku itd. Mislim da je mala zlouporaba i politikantski pristup. Budući da govorimo o proračun koristim ovu prigodu ovo izreći ovdje ne da bih se opravdala nego da bih vam jasno ukazala o čemu se radi. Što se tiče Pelješkog mosta i 100 milijuna je za nas stavka, iako osobno bih puno radije da je ostala stavka od 200 milijuna, važan je Pelješki most i ono što sam ovih dana pročitala po novinama i neki naši zastupnici su govorili o nekoj korupciji koja se tamo dogodila vezano za trasu most autoceste, neko se zemljište kupovalo. Nisam ničiji odvjetnik, ali vam samo želim nešto reći ovdje. Šest godina je snazi županijski prostorni plan, još za vrijeme spominjan je ovdje pokojni župan Šprli, još za vrijeme njegovog mandata je donesen Županijski prostorni plan Dubrovačke županije, kasnije i Općine Dubrovačko primorje i trasa je javno znana svim ljudima u Hrvatskoj i izvan nje. Prema tome, nikakve trase se nikome nisu namještale. Zašto je netko kupovao, tko vidi tu neki biznis o tome neću razgovarati, ali trasa je poznata i nitko nije imao nikakvu povlaštenu informaciju to vam želim reći, jer se stalno barata s nekim činjenicama koje nisu istinite. Znači, trasa autoceste je ucrtana i trasa se zna. Prema tome, što se tiče inače mosta mislim da možda ponavljam to po treći put jutros i više puta ovdje u raspravi inače u Hrvatskom saboru, iz fotelje hrvatskog sjevera ili iz fotelje Istre ili Kvarnera ili Zagreba lako je govoriti. Dubrovnik je jako udaljen i činjenica je ono što je govorio kolega ovdje maloprije Matušić, iz Dubrovnika se stvarno ne može stići. Često imamo poziv iz Zagreba ujutro u osam, dajte u jedan dođite na sastanak. Nemoguće, ne postoji šansa sa monopolističkom Croatiom Airlines koja ima jednu ili dvije linije dnevno i sa cestom kakva je od Dubrovnika do Splita, nemoguće je doseći u našu prijestolnicu u Zagreb. Prema tome, mislim da bi trebalo malo i ovdje solidarnosti kao što je ovaj porez solidarnosti koji danas o kojemu govorimo i koji ćemo usvojiti ovih dana, tako mislim da treba bit solidarnost na djelu kad se radi o izgradnji Pelješkog mosta i ne bi ga trebalo gledati kao luksuz, nego kao potrebu i kao sjedinjavanje sjeverne i južne Hrvatske. Vjerujem da ćemo na tome ustrajati, da će ministar u sljedećem rebalansu ili proračunu voditi računa i da se radovi ne konzerviraju nego da se radovi nastave, budući da mladi kolega je nešto o tome govorio, Bernardić, tamo su već nikla dva upornjaka, već se vide radovi na mostu, nije tamo bio na gradilištu i činjenica je da su radovi već vidljivi i vjerujem da ćemo doživjeti i da taj most ostvarimo od strane ove HDZ-ove vlasti, a ne kao što je rekao Bernardić SDP-ove. Hvala vam lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37731" n="432">
					<seg xml:id="ParlaMint-HR_T6.S13.u37731.s0">I gospodin zastupnik Slavko Linić. Izvolite.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37732" n="433">
					<seg xml:id="ParlaMint-HR_T6.S13.u37732.s0">Temeljni prijedlog rebalansa je da pokušamo umanjiti državni deficit za ovu godinu, znači kako smanjiti deficit i prijedlog je smanjimo deficit sa ovim porezom, porezom na dohodak i povećanjem PDV-a i još uvijek nakon toga ostaje skoro 10 milijardi 900. I onda si sad postavljamo pitanje jesu li problem prihodi ili rashodi. I ono što je važno za sve građane Hrvatske, trošimo ovu godinu preko 120 milijardi kuna kao država. 120 milijardi. Čak nakon trećeg rebalansa više nego prošlu godinu. Nakon trećeg rebalansa. Ne samo više nego prošlu godinu, 120 milijardi iako su smanjili plaće, iako nećemo usklađivat mirovine. Znači opet na umirovljenike i radnike, ali još uvijek 120 milijardi. To je činjenica. Naravno, ostaje pitanje rješenja, a imamo li prihode. Ovu godinu prihodi će biti svega 110,9 milijardi. Svega. Sa ovim novim porezima koje … /Govornik se ne razumije./…, znači sa novim porezima, novim opterećenjem 110 milijardi. Onda se pitamo da li možemo povećati te prihode. Te prihode može samo proizvodnja povećati, samo ona. Da li smo dobili naznaku kako će se kretati iduću godinu gospodarstvo i gospodarski rad? A valjda danas možemo zaključiti. Niti smo im smanjili zdravstveni doprinos, niti smo im smanjili ogromna opterećenja kroz neporezna opterećenja, nismo ni smanjili rashode administracije, nismo im osigurali likvidnost. Uopće se nismo pozabavili problemom likvidnosti ni izvora nelikvidnosti od strane državnih firmi i državnog proračuna. Znači, nijedan problem gospodarstva nismo riješili, nijedan, a približava se kraj ove godine. Znači, što će to proizvodnju u idućoj godini odgovoriti i nadalje zaustavljanjem proizvodnje, zaustavljanjem investicija. Da li ćemo tada imati gospodarski rast u idućoj godini? Pa koja je to mjera, zato i velimo nema antirecesijske mjere ni u drugom ni u trećem rebalansu, ni u prvom ga nismo imali. Nijedna mjera nije okrenuta gospodarstvu, nema rasta gospodarstva, ne možemo očekivati ni najmanje zaustavljanje pada i nema većih prihoda, znači teško je očekivati ovih 110 milijardi iduću godinu. Teško je očekivati. A sad se pitamo ako je teško očekivati, ako zaista svatko od nas je razuman da država ne potiče, da ova Vlada, Ministarstvo gospodarstva nema poticaja za taj rast gospodarstva koji će osigurat prihode, što ćemo sa rashodima i onda se vraćamo na ovu ja bih rekao tragičnu cifru od 120 milijardi koliko trošimo. 120 milijardi. Da li ju možemo smanjiti? Onda je dovoljno uzeti, jer mi smo inače neuki, nepismeni, nestručni po mišljenju našeg ministra, analizu javnih financija Svjetske banke, a odnosi se na Republiku Hrvatsku iz veljače 2008. godine. Pa počnimo tom analizom govoriti. Vidite oni vele nismo riješili mirovinski sustav. Nismo riješili. Zamislite, Svjetska banka govori da imamo najsiromašnije umirovljenike sa najmanjim primanjima, ali je problem ogroman broj koji ulazi ispod 65 godina u mirovinski sustav. Da li smo se bavili mi u Saboru time? Nismo. Ako se nismo bavili, da li ćemo smanjiti taj dio? Nećemo. Ovdje isto nešto piše. Novi mirovinski sustav sa štednjom je nesavršen, on je opasan, daje još siromašnije umirovljenike, oni vele da bi trebalo povećati stopu i će to državni proračun koštati dodatne 2,2 milijarde. Znači, sve nam je napisano. Briga o mirovinskom sustavu će koštati nekoliko milijardi. Znači u idućoj godini ako se želimo baviti siromašnim umirovljenicima, a danas je i Vlada potvrdila da su siromašni, 900 tisuća njih neće bit oporezovani. 900 tisuća. Znači imamo siromašne, to nam svi govore. To je briga nas. Da li se bavimo s tim? Ne. Znači novi rashodi, ne smanjenje rashoda, novi rashodi. Hoćemo li govoriti o zdravstvenom sustavu? Također kritika svjetske banke, sve više neplaćenih računa, sve više institucija ne plaća, neracionalno su organizirani, ne znamo kvalitetu potrošnje, a mi velimo i krivo financiranje. Radnik financira kompletno zdravstveni sustav, umjesto da smo to prebacili na imovinu i pronašli tu neka rješenja. Nema rješenja. Što to znači? Opet novi nameti. Ne smanjenje, povećanje troškova. Hoćemo li ići dalje? Brodogradnja, brodogradnja. Toliko uloženih novaca. Da li smo riješili? Nismo. Hoćemo govoriti o željeznici? Ministar se hvali ciframa, ciframa, ciframa, a pročitajmo državne nalaze Državne revizije. Što stoji tamo? Novci za infrastrukturu troše se u plaće, potpuno neodgovorno i nekontrolirani, ogromni problem. Morat ćemo riješit. To su dodatni nameti i troškovi. Rješavanje željeznice. Hoćemo govoriti o poljoprivredi? Dodatne obveze za poljoprivredu. Koji su rezultati? Smanjenje proizvodnje, smanjenje izvoza. Znači ako se i time želimo baviti, jesu li to dodatni troškovi? Jesu. Da ne dolazimo i na upravu, posebno opisana. Enormni broj zaposlenih. Znate, ovdje vam čak piše unutra zamislite, da je država prebacivala na lokalne sredine, na lokalne samouprave, niz poslova, ali je smanjivala državne činovnike. Čak vam to piše ovdje. A mi kao da to zaboravljamo. To smo mi svojim propisima tako pisali. Sve smo donosili, ali broj povećavali, povećavali, povećavali. I još nešto piše. Nije dobro plaćena ta uprava. Nije dobro plaćena. Prekobrojna je, neefikasna je, namjerno opstruira gospodarstvo, a slabo je plaćena. Da, tako stoji u analizi svjetske banke. Što to znači? Zbrinjavanje viška košta. Dizanje prosjeka plaće košta. Neću dalje nastaviti. Neću dalje nastaviti jer ovako mogu, jer svaka stavka našeg proračuna je opisana u kojem dijelu je neracionalna. Godinu dana mi imamo te analize. Godinu dana naša Vlada ne želi pročitati taj dokument. Ne mora se ni složiti u svemu. Ali što je zaključak? 120 milijardi kuna rashoda u Republici Hrvatskoj nije konačna cifra. Ako želimo bilo što učiniti, to mora biti veća brojka, a tko će joj to platiti? Tko će platiti tih sutra 125 milijardi? Tko? Kad privreda sa svojim potpunom zaustavljanju investicija, potpunim zaustavljanjem, smanjivanjem i sadašnjih procesa će davati još manje od 110 milijardi. I to su vam odgovori. Deficiti, deficiti i deficiti. I opet ćemo se zaduživati ovu godinu 10 milijardi. Koliko iduću godinu? I to je tada najveći problem hrvatskih financija. Potpuni debalans između prihoda i rashoda. To je razlog zašto mi upozoravamo da ova mjera nije rješenje. Nije rješenje ova mjera. To je samo nametanje obveza opet na rad, neovisno da li su radnici ili umirovljenici. I opet opterećenje nekoga tko nije kriv za naš nerad. E to je problem vlasti. Vlast nije riješila ni jedno krucijalno pitanje kako srediti financije u Republici Hrvatskoj. Nismo uskladili svoju potrošnju sa gospodarstvom koje ne može to breme podnijeti i koje nije pripremljeno da bi bilo konkurentno. Neracionalno je opterećeno svim mogućim porezima, svim mogućim porezima, svim doprinosima, a u isto vrijeme stvaramo siromahe i zato je to neuspjeh. Neuspjeh koji će se itekako reflektirati na budućnost građana iduću godinu i zato mi kad govorimo o ovom prijedlogu državnog proračuna velimo on nije nikakvo rješenje, on nije ni kratkoročno rješenje. On ne dotiče ni jedan problem Republike Hrvatske. Ničim ga ne pokušavamo riješiti, ni gospodarstvo, ni mirovine, ni zdravstveni sustav, ni višak uprave, ni hrvatsku nelikvidnost. Takva rješenja koja ne rješavaju i takvi prijedlozi koje je Vlada dala, a ne rješavaju ni jedan od ovih problema mora dovesti do potpunog kolapsa i naravno, dalje novog opterećenja. To ćemo vidjeti u državnom proračunu 2010. godine.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37733" n="434">
					<seg xml:id="ParlaMint-HR_T6.S13.u37733.s0">Hvala. 5 minutna rasprava, klub SDP-a, gospodin zastupnik Zoran Milanović. Izvolite.</seg>
				</u>
				<u who="#MilanovićZoran" ana="#regular" xml:id="ParlaMint-HR_T6.S13.u37734" n="435">
					<seg xml:id="ParlaMint-HR_T6.S13.u37734.s0">Poštovane kolegice i kolege, poštovani potpredsjedniče, ministre financije. Vraćamo se na početak, dakle kao što je ministar financija rekao, da nije bilo ove krize, proračun bi bio izbalansiran, vrijedi analogija da se nisam razbolio, bio bih zdrav. Ali sam se razbolio. A onda ako sam se razbolio, pitanje koje treba postaviti je koliko sam tome sam doprinio i koliko sam odgovoran za svoje zdravlje. Da, da, i koliko mi je organizam otporan da se nosim s bolešću jer ne reagira svatko na isti način, pa tako Hrvatska reagira drukčije od nekih drugih, ne reagira dobro. Ovi prijedlozi izmjena, odnosno rebalansa proračuna ne vode u željenom pravcu, to je naš stav i zato smo, kao što smo najavili dali sebi truda da pokažemo da je moguće učiniti uštede, odnosno ušteda čak možda nije prava riječ jer štediš nešto što imaš. Mi ovo nemamo. Štedjet možeš ono što si zaradio, što si stavio na stranu, ovo ne postoji. Ovo je racionalizacija. Da je moguće zahvatima u postojeći proračun uštedjeti više nego što će država uzeti ovim novim porezima i nametima i da i ako se ne ide na te nove poreze i namete, a predlažemo da se ne ide, da je opet razlika sa uštedama koje predlažemo 400 milijuna kuna u korist hrvatskih građana i poreznih obveznika. Pogledajte, razmotrite. Vjerojatno prihvatiti nećete, ali ovo je početak jedne ozbiljne priče na koju moramo naprosto pristati zajedno i shvatiti da je nužna. Niste rekli ni jedne jedine riječi o tome kako bi trebao izgledati hrvatski proračun 2010. godine. O kojim iznosima govorimo? Koju stopu rasta predviđamo? U Europi se očekuje lagani oporavak, naročito u zemljama kontinentalne Europe, nešto manje u Velikoj Britaniji, međutim prognoze i projekcije za Hrvatsku nisu tako dobre. Jesmo li optimisti ako govorimo o nultoj stopi rasta ili je realnost nešto drugo? Sve će to imati bitne odlučujuće učinke na proračun 2010. godine. Danas je ovdje i premijerka, danas su i premijerka i ministar financija govorili o tome da je ovo početak rada na proračunu 2010. godine. Ne vidimo to. Ne vidimo o čemu je, recite nam te stvari. Kamo i u kojem pravcu idemo? Očito prema dolje. Koliko dolje? Gdje će se morati raditi, a neću reći rezanja, nego susreti sa stvarnošću. To su glavna pitanja. Dakle, ovoga puta smo da dokažemo ne da tjeramo neku pravdu, da pokažemo da je moguće uštedjeti više nego što ćete ovim nametima koje će štetiti gospodarstvu i građanima uprihodivati, podnijeli amandmane prije pola godine ili prije više od pola godine kod rasprave o izvornom proračunu. To nismo radili, jer smo tvrdili da ćemo završiti ovdje gdje smo danas, u problemima, zbog nerealno visokog proračuna. Dakle, ovo je naš prijedlog, razmotrite ga, a očekujemo da počne ozbiljna rasprava o proračunu za 2010. godinu, ukoliko ova Vlada izdrži do tada. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37735" n="436">
					<seg xml:id="ParlaMint-HR_T6.S13.u37735.s0">Hvala. 5-minutna rasprava, Klub zastupnika HDZ-a, gospodin zastupnik Andrija Hebrang. Izvolite.</seg>
				</u>
				<u who="#MilanovićZoran" ana="#regular" xml:id="ParlaMint-HR_T6.S13.u37736" n="437">
					<seg xml:id="ParlaMint-HR_T6.S13.u37736.s0">Hvala lijepo štovani gospodine potpredsjedniče, gospodine ministre. Evo došli smo do kraja maratonske rasprave u kojoj smo najmanje raspravljali o proračunu, a najviše o mogućim izvanrednim izborima. Kad bi se takve rasprave vodile u drugim parlamentima kriza bi potrajala još 10 godina. U drugim parlamentima drugih zemalja koje su u dubljoj krizi od Hrvatske više se raspravlja o proračunu, nego o dolasku na vlast nedemokratskim putem. No bez obzira na to treba se osvrnuti na prijedloge koje smo dobili prije 10-tak minuta, a to su prijedlozi o kojima je sad govorio gospodin Milanović, u kojem oni predlažu da se uštede ne naprave na način kao što je predloženo u rebalansu o kojem smo raspravljali, nego da se ukidaju neke stavke. Ja bih samo tu spomenuo nekoliko krupnih stvari koje su zapravo paralela između ovog prijedloga SDP-a i onih prijedloga koje smo imali u prijašnjim rebalansima proračuna. Tipično je da se predlažu ukidanja koja znače zapravo krah državnog proračuna. Ja ću vam reći samo dva ključna primjera. 500 milijuna kuna se predlaže na Ministarstvu mora, prometa i infrastrukture, 500 milijuna kuna ili pola milijarde ukidanja infrastrukturnih projekata. Što to znači? To je prevedeno gubitak između 20 i 30 tisuća radnih mjesta. Gubitak 20 tisuća radnih mjesta znači za državu jedna milijarda kuna obveza i socijalnih davanja i davanja na Zavodu za zapošljavanje. Dakle ovo nije minus 500 milijuna, ovo je plus jedna milijarda. Plus tragedija 20 tisuća obitelji koje bi ostale bez hranitelja. Druga velika stavka je ukidanje 500 milijuna kuna na tzv. intelektualnim uslugama. Što su intelektualne usluge? Tu su zapravo si dali puno truda pa su onda u obrazloženju nabrojili 100-tinjak intelektualnih usluga, možda i više, koje bi se ukinule. Intelektualna usluga nije plaćanje magle, nego je plaćanje intelektualne usluge. Što je intelektualna usluga za one koji nisu vodili ministarstva? To je izrada planova i projekata za sve ono što će se napraviti do kraja godine i za sve ono što se priprema za stavke proračuna za iduću godinu. Smije se kolegica Ingrid Antičević intelektualnoj usluzi jer valjda nije razumjela šta je to intelektualna usluga. To je ono što netko svojim znanjem prekrca u projekt, odredi njegove granice, smjernice, izračuna njegove kapacitete. Bez intelektualne usluge nema iduće godine projekata, nema zapošljavanja, nema proizvodnje, nema punjenja proračuna, nema. …/Upadica se ne razumije./…</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37737" n="438">
					<seg xml:id="ParlaMint-HR_T6.S13.u37737.s0">Nemojmo u ove sitne sate sada otvarati. …/Upadica se ne razumije./…</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37738" n="439">
					<seg xml:id="ParlaMint-HR_T6.S13.u37738.s0">Ovo nije razgovor, ovo je monolog. Ja govorim u ime kluba. A možemo razgovarati poslije pred Saborom ti i ja.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37739" n="440">
					<seg xml:id="ParlaMint-HR_T6.S13.u37739.s0">Gospodo.</seg>
				</u>
				<u who="#HebrangAndrija" ana="#regular" xml:id="ParlaMint-HR_T6.S13.u37740" n="441">
					<seg xml:id="ParlaMint-HR_T6.S13.u37740.s0">Dakle što se tiče intelektualnih usluga, ukidanje ovih intelektualnih usluga, ja sad naravno na brzinu, nisam mogao izračunati financijski, to će do sutra vjerojatno ministarstvo ili do preksutra. To je opet jedan ogroman gubitak, jer zaustavlja apsolutno sve razvojne projekte, što znači zaustavlja rad ministarstava za sljedećih barem nekoliko mjeseci. Zato mislim da bi trebalo kod sljedećih donošenja proračuna i rebalansa, više ove godine neće biti, ipak težište metnuti na meritum stvari, zanemariti na trenutak na nekoliko sati gledatelje i gledateljice Hrvatske radiotelevizije i u žižu svojih rasprave metnuti interes hrvatske države. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37741" n="442">
					<seg xml:id="ParlaMint-HR_T6.S13.u37741.s0">Hvala lijepa. Gospodo. Bio je gentlemenski dogovor da nema ispravaka. …/Upadica se ne razumije./… Budimo široki. Ispravak, gospodin Slavko Linić.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37742" n="443">
					<seg xml:id="ParlaMint-HR_T6.S13.u37742.s0">Moram ispraviti kolegu Hebranga koji veli da 500 milijona manje za infrastrukturu i pogotovo to je željezničku infrastrukturu znači manje investicija, manjak radnih mjesta. Da čitate nalaz Državne revizije vidjeli biste da je to manje za plaće, jer taj novac ne može ići u plaće i to je problem odgovornosti ministara koji sjede u nadzornom odboru. Prema tome, nitko od hrvatske ekonomije, od hrvatskih gospodarstvenika neće ostati bez posla. Nitko. To je samo problem nefunkcioniranja Hrvatskih željeznica i 500 milijona nemate pravo baciti kad vas dvije godine upozorava Državna revizija da trošite novce nenamjenski. I zato nam je infrastruktura ovakva i zato su nam tragedije ovakve. A ne bi o intelektualnim uslugama, jer znate njima se plaćaju državni službenici. I to znamo. Plaćate državne službenike koji rade intelektualni rad, iako su 180 sati mjesečno na plaći. I time se pozabavite.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37743" n="444">
					<seg xml:id="ParlaMint-HR_T6.S13.u37743.s0">Završni osvrt, ministar financija Ivan Šuker. Izvolite.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37744" n="445">
					<seg xml:id="ParlaMint-HR_T6.S13.u37744.s0">Hvala lijepo gospodine potpredsjedniče. Prije svega hvala svima na raspravi, a odgovor na amandmane ću vam pokazati kako ste promašili poziciju o kojoj govorite, ali kažem ne bih sad htio otvarati raspravu. Dobit ćete detaljan odgovor, ali mislim Slavko, nemoj se ljutiti, mislim da si pogriješio stvar o kojoj si govorio, ali kažem ti, ne bih sad htio otvarati raspravu. Kad bude odgovor na amandman točno ćemo reći koja je to pozicija, ali …/Govornik se ne razumije./… Meni je drago da smo nas dvojica danas završili ovu sjednicu, da nije bilo vatre, to je već velika stvar, ali gospodin Milanović je rakao da nije bilo naznake za proračun 2010. Dozvolite mi samo dvije tri rečenice. Svi smo ove godine svjedoci koliko je bilo promjena procjena što se tiče gospodarskog rasta. I mislim da je bilo krajnje neozbiljno govoriti o ovim projekcijama kada ih nitko živ u svijetu nema. Ima samo nagađanja. Međutim metodološki gledajući nitko ih nema. Mi ćemo tek početkom devetog ili polovicom devetog saznati kakav je bio gospodarski rast u drugom kvartalu, jer je takva metodologija. Dakle, ono što je sigurno da ćemo u sljedeća dva mjeseca vršiti intenzivne konzultacije oko proračuna 2010. godine. Ali isto tako potrudit ćemo se da vam detaljno pojasnimo vaše amandmane gospodine predsjedniče SDP-a mislim da nažalost ispričavam se na riječi, ali oni koji su radili amandmane nažalost ne poznaju proračun, nemojte se ljutiti. Gospodine predsjedniče SDP-a upravo zbog toga sam vam rekao vidjet ćete. Niste koncizno kresali a financije traže konciznost. ... /Upadica se ne razumije./ ...</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37745" n="446">
					<seg xml:id="ParlaMint-HR_T6.S13.u37745.s0">Prelazimo na Prijedlog izmjena i dopuna Državnog proračuna Republike Hrvatske za 2009. godinu. Prijedlog izmjena i dopuna financijskih planova za 2009. Hrvatskih voda i Hrvatskih cesta. Rasprava je zaključena. Na klupe vam je podijeljen pregled amandmana. Molim predstavnika predlagatelja da se izjasne o podnesenim amandmanima. Ministar financija gospodin Ivan Šuker. Prvo Klub zastupnika SDP-a, prvi amandman koji se odnosi na skupinu 61 prihodi od poreza.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37746" n="447">
					<seg xml:id="ParlaMint-HR_T6.S13.u37746.s0">Dakle prvi amandman Vlada ne prihvaća iz razloga što se predlaže smanjenje od milijardu 257 milijuna, a nema prijedloga smanjenja rashoda, te je takav amandman tehnički neprovediv i ne usklađen sa Zakonom o proračunu. Dakle Zakonom o proračunu je jasno definirano da kada se podnese amandman na njemu moraju biti sadržane ove stavke, da je ali dozvolite mi ako mogu malo šire pojasniti da ne bi bilo zabune. Da je klub SDP-a podnio ove sve svoje amandmane kao jedan amandman, onda bi oni bili tehnički usklađeni i bili bi u sukladu sa Zakonom o proračunu. Međutim vidjet ćete da još puno, puno stvari tehnički nažalost kod ovih amandmana nije usklađeno, počevši od iznosa itd. Dakle, &quot;Člankom 38. zakona stavkom 2. o proračunu, utvrđeno je da podneseni amandmani mogu prihvatiti pod uvjetom, da uz prijedlog povećanja rashoda i izdataka, istodobno treba dati prijedlog smanjenja drugih rashoda i izdataka i to u posebnom dijelu proračuna. Međutim, ako se ovaj amandman sagleda u kontekstu svih ostalih smanjenja i rashoda, ne odgovara približnom smanjenju prihoda&quot;. I sada je ovo ključno. Ukupno predloženo smanjenje prihoda je milijardu 257 milijuna a ukupno predloženo smanjenje rashoda je milijardu 695 milijuna.&quot; Dakle, vidjet ćete još kasnije. S tim da nije uopće jasno koliko je stvarno predloženo smanjenje rashoda jer kad se gledaju ukupni iznosi navedeni u tekstu amandmana i oni koji se dobiju zbrojem iznosa predložene smanjenjem po stavkama, to ćete vidjeti kasnije, koji su dani u prilozima amandmanima navode se rashodi za intelektualne usluge, to je na primjer za 500 milijuna kuna. A kad se zbroje pojedinačne stavke koje bi taj ukupan uznos trebalo objašnjavati ukazuju da su točno kod tih rashoda predloženi rashodi u iznosu od 116 milijuna kuna. Dakle, vi ste za intelektualne usluge rekli da treba smanjiti 500 milijuna a onda kod prijedloga smanjenja sredstava po intelektualnim uslugama predložili ste 116 milijuna. Dakle, tu vam je razlika 384 milijuna a kad budem govorio o ovom amandmanu za intelektualne usluge onda ću šire pojasniti, mislim da nema potrebe sad više objašnjavati. Dakle, to je razlog zašto ne možemo prihvatiti 1. amandman Kluba zastupnika SDP-a.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37747" n="448">
					<seg xml:id="ParlaMint-HR_T6.S13.u37747.s0">Hvala. U ime kluba zastupnika gospođa Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37748" n="449">
					<seg xml:id="ParlaMint-HR_T6.S13.u37748.s0">Hvala gospodine predsjedniče. Pa ministar čita odredbu iz Zakona o državnom proračunu i govori o povećanju rashoda. Dakle, ako povećavamo rashode moramo smanjivati određene stavke. Mi ovdje ne povećavamo rashode, mi ovdje smanjujemo i prihode i rashode. Predlažemo da se ne primjenjuje Zakon o posebnom porezu na plaće i mirovine i da se po tom osnovu uprihoduje 502 milijuna kuna i povećanje stope poreza na dodanu vrijednost od jednog indeksnog poena i da se po toj osnovi, odnosno na plaće 755 milijuna a za PDV 502 milijuna kuna. Obrazlažemo to na način da će takva odluka imati dugoročne posljedice jer će smanjiti životni standard građana, jer će smanjiti potrošnju, povećati inflaciju, posljedica svega će biti još manja proizvodnja nego što je to sada, dakle i pad proizvodnje, pad društvenog bruto proizvoda, pad zaposlenosti. Dakle, više negativnih efekata nego pozitivnih efekata. Jedini pozitivni efekat je veći prihod u proračunu koji će onda pratiti sve ovo negativno što sam rekla. Molim da se glasa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37749" n="450">
					<seg xml:id="ParlaMint-HR_T6.S13.u37749.s0">Hvala. Tko je za ovaj amandman SDP-a koji Vlada ne prihvaća? Hvala. Nije dobio potrebnu većinu. Klub zastupnika SDP-a podnio je amandman u članku 2. rashodi poslovanja.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37750" n="451">
					<seg xml:id="ParlaMint-HR_T6.S13.u37750.s0">Dakle, ovim amandmanom se predlaže smanjenje rashoda za uredski materijal i ostale materijalne rashode za dodatnih 86,9 milijuna. Međutim, da pogledamo što se to predlaže smanjiti. Aktivnosti funkcioniranja Oružanih snaga Republike Hrvatske troškove za uniforme. Da li će naši vojnici u NATO-ovim misijama ići u trapericama i košuljama i svojim cipelama? Hoćemo se vratiti ponovo u devedesete godine ili neka se kaže kako te ljude obući i kako ih opremiti. Jedna stvar, aktivnost policijske opreme, troškovi za policijske odore, i policiji se ukidaju rashodi za uniforme. Zakon o policiji definira obvezno donošenje Uredbe o odorama policijskih službenika bez izmjena zakona i uredbi ovakva smanjenja u proračunu nisu moguća. I to je sad ćete vidjeti niz predloženih smanjenja koja naprosto se ne mogu dogoditi zato što je zakonom već definirano što mora biti. Uredski materijal Hrvatskog sabora, Porezne uprave, Carine, Financijske policije, Hrvatskog zavoda za mirovinsko osiguranje. S obzirom da je u propisanom djelokrugu rad korisnika i pismena komunikacija s građanima ne može se na ovakav način ugroziti njihovo redovno poslovanje. I također uz navedeno se predlaže smanjenje 2 milijuna kuna je potrošeno pa smanjenje nije moguće a 2 milijuna kuna se odnosi na rashode koji se financiraju iz drugih izvora prihoda te se njihovo vezivanje treba smanjivati i uz smanjenje prihodovne strane. Ja shvaćam da je ustrojstvo riznice na daleko višem nivou nego što je bilo prije nekoliko godina i da onima koji nisu radili proračun je u principu vrlo teško popratiti sve ali s obzirom da je riznica na petoj razini onda morate pratiti rashode od onoga općeg dijela preko razdjela itd., i onda ćete doći do ovih podataka o kojima govorimo. Druga stvar, većina rashoda je vezana uz prihodovnu stranu. Dakle, imate na prihodovnoj strani prihode koji se uprihoduju za to i na rashodovnoj strani imate da tako kažem kontra stranku rashodi koji se moraju izvršiti temeljem tih prihoda, i to naprosto ne možete promijeniti.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37751" n="452">
					<seg xml:id="ParlaMint-HR_T6.S13.u37751.s0">Mogu govoriti samo predstavnici kluba tko je podnio amandman. Gospodin Slavko Linić. Izvolite.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37752" n="453">
					<seg xml:id="ParlaMint-HR_T6.S13.u37752.s0">Klub SDP-a predlaže smanjenje materijalnih troškova koje je moguće smanjiti jer je evidentno da su rashodi planirani 2008. godine kad smo donosili ovaj proračun i kad nismo razmišljali o tome jer nas ministar nije znao uputiti u to da će biti recesija, nije znao nas uputiti da će gospodarstvo imati ovoliko velike negativne trendove. I ako onda nije znao onda danas kad je to postao svjestan mislim da je cijela Vlada trebala shvatiti neophodno smanjenje materijalnih rashoda na svim razinama. Neutrošena sredstva do kraja godine pokazuju da je to smanjenje i realno i moguće ali to trebaju posao odraditi ministri. Ali umjesto toga ti isti ministri smatraju da ne trebaju to raditi, da nije to dobro raditi, da je dobro trošiti a da treba samo uzeti dodatno građanima Hrvatske. I zato mi imamo uzimanje građanima Hrvatske. Pokušavamo građanima poručiti da 3 hiljade je već iznos koji treba oporezivati. A zašto građani Hrvatske? Zato što ministri se ne žele odreći načina potrošnje isplaniranog 2008. godine kada nisu ni sanjali u što će Hrvatska ući. Tražim glasanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37753" n="454">
					<seg xml:id="ParlaMint-HR_T6.S13.u37753.s0">Hvala. Tko je za ovaj amandman koji Vlada ne prihvaća? Hvala. Nije dobio potrebitu većinu. Isti klub na članak 2. amandman 3.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37754" n="455">
					<seg xml:id="ParlaMint-HR_T6.S13.u37754.s0">Hvala lijepo. No, ja moram reći da zakoni su jasni. Ako se nekome ne sviđa što ne zna zakone ja tu nisam kriv, a koliko je gospodin Linić kontradiktoran u ovome što je sada rekao da se ne uzima građanima vidjet ćete u amandmanu broj 3. Dakle, klub zastupnika predlaže da se smanje pozicije usluge probničkog informiranja u svoti od 80 milijuna. I tu sad iz amandmana se jasno ne vidi koliko je stvarno smanjenje ovih rashoda se predlaže jer ako se ukupna brojka navodi u iznosu od 80 milijuna kuna a u pojedinačnim stavkama je ukupan iznos 49,9 milijuna postavlja se pitanje sa koje stavke ćete skinuti ovaj 21,1 milijun. Od predloženih 49,9 milijuna kuna potrošeno je 7,5 milijuna kuna te uštede nisu moguće a 13,5 milijuna kuna se odnosi na rashode koji se financiraju iz drugih izvora i naprosto ih je nemoguće smanjiti. I to ćete vidjeti do kraja obrazlaganja svih amandmana da nažalost imate takve stvari da predlažete smanjenje rashoda koji su predviđeni da se financiraju posebnim prihodima na prihodovnoj strani proračuna i ne možete vi ako je netko dobio novce s ovoga ili s onoga osnova u prihodovnu stranu, ako je to program vi to ne možete smanjiti, a sad ću vam reći na što se odnose ta smanjenja pa ćete i vidjeti bez obzira na sve. Dakle, predlaže se da se za Rome koji su dogovorena na međunarodnoj razini kod svih zemalja povodom desetljeća Roma, Republika Hrvatska bi se očito trebala isključiti iz jedne takve inicijative pokrenute na svjetskoj razini. To je predloženo amandmanom SDP-a. Predloženo da je sredstva koja daje Međunarodna zajednica, da Hrvatska neda ta sredstva da za Rome u Hrvatskoj neda novce, a sve međunarodne zajednice su to dale. … /Govornici govore u glas, ne razumije se./… To je vaš, oprostite dame i gospodo, to je vaš amandman koji ste napisali, to svi građani Republike Hrvatske mogu vidjeti. Također, nacionalni program na cestama koji je edukativan i posebno važan za školarce i upozoravajući za vozače. Diplomatska i konzularna predstavništva koja su izuzetno bitna za promociju Hrvatske upravo u ovim kriznim vremenima ne bi smjela prestati. Dakle.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37755" n="456">
					<seg xml:id="ParlaMint-HR_T6.S13.u37755.s0">Hvala. U ime Kluba zastupnika SDP-a gospođa potpredsjednica Antunović. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37756" n="457">
					<seg xml:id="ParlaMint-HR_T6.S13.u37756.s0">Poštovani kolege, poštovani gospodine predsjedniče. Naravno da sve ovo što je kao tehničke prigovore navodno, a neke i sadržajne prigovore naveo ministar kao razloge zbog kojih se amandmani ne prihvaćaju, apsolutno ne stoje. Niti se ovim amandmanom predlaže da se ne financiraju aktivnosti koje idu u korist Roma, niti se predlaže bilo šta od ovog drugog što je ministar rekao. Svaka stavka koja govori o promidžbi i informiranju je pažljivo pregledana, procijenjeno je koliko je potrošeno za šest mjeseci. Ostavljeno je za do kraja godine da se potroši još toliko ili čak i više. Nijedna se od stavki ili gotovo nijedna od stavki ne briše, nego se naprosto izdaci za promidžbu i informiranje smanjuju pojedinačno po stavci i ukupno za cijeli proračun 80 milijuna. To je prava istina, a sve ovo ostalo su obične insinuacije, gluposti i pokušaj da se nađe pravi razlog da se to odbije. Npr. Vlada Republike Hrvatske i Ured predsjednika Vlade imaju dvije stavke, za šest mjeseci su potrošili cijeli proračun, više od 300 milijuna kuna samo za promidžbu i informiranje. Normalno da im nismo predvidjeli još dodatnih 300 milijuna, jer to ni ne služi ničem drugome nego da uvjeri ovaj narod kako se ustvari jako dobro radi. A zna se raditi samo to da se ne zna odreći onih izdataka koji su doista nužni i to ne u apsolutnim veličinama, nego ih naprosto samo smanjiti kao što predlaže ovaj amandman, nego naprotiv treba i dalje trošiti na tim stavkama. Jer vjerujte, preciznom analizom upravo ovih stavki promidžbe i informiranja došla sam do zaključka da je to najbolja stavka za pranje novca na potpuno nepotrebne rashode. Ne mislim ono pranje u pravom smislu, ali gdje se sakrije prava zloupotreba sredstava.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37757" n="458">
					<seg xml:id="ParlaMint-HR_T6.S13.u37757.s0">Hvala. Izbjegavajmo ove termine kao što je gluposti i slično. Mislim da možemo to malo drugačije reći, to je moje onako načelno stajalište o svemu pa i o tomu. A sada stavljam ovaj amandman SDP-a broj 3 u članku 2. rashodi poslovanja na glasovanje koji Vlada ne prihvaća. Molim tko je za ovaj amandman? Nije dobio potrebnu većinu. 4, Klub zastupnika SDP-a u članku 2. rashodi poslovanja, 323. rashodi za usluge. Molim izjasnite se ministre.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37758" n="459">
					<seg xml:id="ParlaMint-HR_T6.S13.u37758.s0">Hvala lijepo, gospodine predsjedniče. Dakle, želio bih pojasniti radi hrvatske javnosti. Mi smo samo amandmane kluba SDP-a preslikali na proračun i vidjet ćete iz ovoga primjera da nažalost je tu problem što neke stvari nisu dobro gledane. Dakle, u tekstu amandmana navode se rashodi za intelektualne usluge, predlaže se smanjenje za ukupno 5 milijuna. Međutim, kad se zbroje pojedinačne stavke koje su u prilogu amandmana kluba SDP-a tada taj iznos iznosi točno 116,1 milijuna kuna. Vi ste dali prilog uz taj amandman i specificirali stavke. Dakle, očito da stvarne uštede po proračunu tim rashodima u iznosu od 5 milijuna kuna nije moguće pronaći. Jer ako ste vi predložili 520 milijuna, a specificirali ste 118 milijuna, ovih ostalih 320 milijuna ne možete smanjiti jer niste napisali otkud da se smanji. Druga stvar, od navedenih 116 milijuna potrošeno je 18 milijuna te uštede nisu moguće. 2 milijuna se opet odnose na posebne rashode koji su vezani na prihode državnog proračuna i sad pogledajte što se predlaže skinuti, a to je opet prepisano iz amandmana kluba SDP-a da se ovdje ne prepucavamo, jer ovo nitko nije izmislio, to je jednostavno prepisano ono što ste vi napisali. Veli, skrb za psihičko bolesne odrasle i djecu, usluge starateljstva nadzora nad maloljetnicima i program provođenja skupnog rada s djecom rizičnog ponašanja, zastupanje pred Međunarodnim sudom pravde, dakle to je obrana hrvatskih generala, anti … … /Govornici govore u glas, ne razumije se./… To ćete vidjeti. Antikorupcijska strategija, provedba mjera i aktivnosti, vođenje sudskih postupaka iz nadležnosti županijskih i općinskih sudova. Dakle, Vlada Republike Hrvatske nikako nije spremna smanjiti sredstva za psihički bolesne osobe te starateljstvo … … /Govornici govore u glas, ne razumije se./… Gledajte gospodo, vi ste to napisali, ja samo čitam ono što ste vi napisali. Vi ste napisali sve ovo, pogledajte … … /Govornici govore u glas, ne razumije se./… Gledajte, možete vikat koliko god hoćete, ja vam govorim o poziciji koja se zove skrb za psihički bolesne odrasle osobe i djecu. To ste napisali da se skida. … /Govornici govore u glas, ne razumije se./…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37759" n="460">
					<seg xml:id="ParlaMint-HR_T6.S13.u37759.s0">U ime kluba SDP-a gospodin zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37760" n="461">
					<seg xml:id="ParlaMint-HR_T6.S13.u37760.s0">Dakle, prije svega mi predlažemo da se smanje intelektualne usluge, a ne briga i skrb o psihički bolesnim osobama, a da sustav, oni ljudi koji su zaposleni u sustavu o njima i dalje skrbe. Međutim, ovdje se radi o sljedećem. Ova Vlada je haračem spremna uzeti i posljednju kunu građanima iz njihovog džepa, a nije spremna ušparati niti lipu. Ako naša računica ne štima pa nema 500 milijuna nego 126, vašim oduzimanjem došli ste na 100 milijuna. Ja mislim da bi građani bili sasvim zadovoljni kada biste ušparali i 100 milijuna, ali vama za intelektualne usluge do kraja godine treba 800 milijuna kuna. To je više nego što ćete haračem dobiti od građana na plaće i na mirovine. Prema tome, harač ne treba zato da bi se isplaćivale plaće i mirovine, harač treba za intelektualne usluge. Intelektualne usluge su posebni ugovori o djelu, pisanje studija i programa koji poslije toga završe u brojnim ladicama brojnih ministarstava i brojnih agencija i koje se poslije toga nikada ne provode. Prema tome, ovdje nema volje za uštedom, ovdje ima volja samo za uzimanjem od građana. Tražimo glasanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37761" n="462">
					<seg xml:id="ParlaMint-HR_T6.S13.u37761.s0">Bilo bi dobro da se osim riječi harač ta riječ stavlja u neki kontekst recimo &quot;harač, harač, rajo riče, harač, harač ili još gore bit će&quot;, a da onda ima neku smislenost ta riječ koju stalno upotrebljavate. Inaugurirali ste je kao najvažniju riječ u zadnjih 15, 20 godina u Hrvatskom saboru. Ali sve je procedura, pa ja stavljam ovaj amandman na glasovanje koje inače ne prihvaća Vlada. Hvala. Nije dobio potrebnu većinu. 5. amandman kluba SDP-a u članku 2. na 329. stavku ostali nespomenuti rashodi poslovanja?</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37762" n="463">
					<seg xml:id="ParlaMint-HR_T6.S13.u37762.s0">Još jedan amandman koji ne poznaje funkcioniranje javnih financija i rashode na 5. razini. Dakle, ono što bi se trebalo skinuti nije konzistentno objašnjeno i možemo pričat što god hoćemo, ali gospodo iz SDP-a, vi ste to napisali, to je preslikano. Evo, ovdje npr. na ovom amandmanu vam se predlaže da kod Savjeta za nacionalne manjine ukupan plan vam je 8 tisuća kuna, a vi predlažete smanjenje 50 tisuća kuna i to piše u vašem amandmanu, ja to nisam izmislio. I to je problem.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37763" n="464">
					<seg xml:id="ParlaMint-HR_T6.S13.u37763.s0">Dobro, ne treba to. Ja molim da se precizno i kratko obrazloži amandman, a onda da predstavnik kluba to može komentirati. Izvolite u ime kluba, gospodin Linić. Izvolite.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37764" n="465">
					<seg xml:id="ParlaMint-HR_T6.S13.u37764.s0">Ovim se amandmanom predlaže da se Vlada na svim razinama odriče reprezentacija. Simbolično jer ne treba reprezentacija. Ta simbolika je moguća, moguća. Vlada i taj dio odbija. Tu su vrlo jasne poruke. Nema smanjenja i od ničega se ne želi odustati jer je jednostavnije posegnuti za novcem građana Hrvatske koji žive od svoga rada, koji žive od svoje mirovine. Njima će se uzet i ni od reprezentacije se neće odustat. To su riječi predstavnika Vlade, ministra financija. Prema tome, simbolično se barem od te reprezentacije, nebitan iznos. Ali kao što vidite, ni od toga se ne odustaje, ni od toga. Što reći na takva ponašanja? Neprihvatljivo ponašanje. Moglo se je 100% prekrižiti iznos reprezentacije, 100%, što je potrošeno, potrošeno je. Ali se nije trebalo uzeti i dalje pravo trošiti jer se građanima koji primaju 3 tisuće kuna od kojih se ne da živjeti naplaćuje dodatni porez da bi se pokrila i ova minimalna preostala reprezentacija. I zato klub SDP-a traži glasanje da probamo vidjet da li i mi u Saboru podržavamo Vladu koja neće da se odrekne trošenja reprezentacija do kraja godine.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37765" n="466">
					<seg xml:id="ParlaMint-HR_T6.S13.u37765.s0">Hvala. Tko je za ovaj amandman koji inače Vlada ne prihvaća? Hvala. Nije dobio potrebitu većinu. 6. amandman istog kluba na poslovni objekti?</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37766" n="467">
					<seg xml:id="ParlaMint-HR_T6.S13.u37766.s0">Vlada ne prihvaća. Ja ću reći opet nešto. Vlada odgovara samo na predložene amandmane koje je predložio klub SDP-a, a klub SDP-a priča o nečemu što nije napisao i to se može vidjeti iz svih dokumenata i ja ću do kraja ovih amandmana inzistirat isključivo na odgovorima na amandmane koje je klub SDP-a napisao jer to je moja obveza i dužnost. Ja si kao ministar financija ne mogu dozvoliti da izmišljam. To što se nekome ne sviđa što je promašio neke stvari, ja o tome ne mogu odlučivati. Slušajte npr. ovaj amandman. Dakle, predlažete da se smanje sredstva za ukupno 160 milijuna, a kad se zbroje pojedinačne stavke i kad taj ukupni iznos bi trebalo objašnjavati ukazujući na kojim pojedinačnim rashodima se to odnosi, dobije se iznos od 170 milijuna kuna. Dakle, predlažete 160, dobijete 170. Slušajte sad dalje, od navedenih 170 milijuna kuna ove godine je već utrošeno 26,5 milijuna kuna. Kako to možete smanjiti? Nikako. Te uštede nisu moguće, a 112 milijuna odnosi se na rashode koji se financiraju iz drugih izvora i vi to ne možete smanjiti gospodo. To je naprosto nemoguće. Dakle, pogledajte što vi predlažete. Predlažete potpuno ukidanje izgradnje i obnove škola koji je poseban projekt dogovoren sa Svjetskom bankom. To je projekt koji je dogovoren sa Svjetskom bankom i vi ga naprosto ne možete umanjiti. Vi možete sad obrazlagati svoj amandman kako hoćete, ali vi ste ga napisali ovako i ja sam vam dužan kao legalista odgovoriti na ovakav način. I prekid izgradnje i opremanja kaznionice u Glini. To je vaš prijedlog. Dakle, s jedne strane predložite jedan iznos, analitički je on daleko veći, s druge strane, od tog iznosa je već potrošeno 26,5 milijuna, s treće strane, to je projekt sa Svjetskom bankom koji se naprosto ne može raskinuti i ne može se obustaviti. To su sredstva koja imaju svoju prihodovnu i svoju rashodovnu stranu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37767" n="468">
					<seg xml:id="ParlaMint-HR_T6.S13.u37767.s0">Hvala. U ime kluba, gospodin zastupnik Slavko Linić. Izvolite.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37768" n="469">
					<seg xml:id="ParlaMint-HR_T6.S13.u37768.s0">Klub SDP-a ponovo ponavlja, imamo predviđene i građevinske i poslovne objekte do kraja godine. Također smatramo da prije nego se poseže za dodatnim porezima građanima Hrvatske trebalo je odgoditi izgradnju navedenih objekata. Trebalo je odgoditi. Vlada pokazuje vrlo jasno svojim obrazloženjima ovog amandmana poruku ni od toga ne odustajemo. Ni od toga ne odustajemo. Nema nikakvih promjena. Lakše je posegnuti građanima i uzeti dodatnim porezima njihove skromne prihode da oni budu ti koji neće znati kako zatvoriti svoju mjesečnu financijsku situaciju. Kako svoje mjesečne budžete zatvarati jer Vlada želi svoje proračune zatvarati uvijek na teret onih koji moraju plaćati, a to su ljudi koji žive od svoga rada.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37769" n="470">
					<seg xml:id="ParlaMint-HR_T6.S13.u37769.s0">Hvala. Molim također, to sam zamolio ministra, da se koncentrira na točni amandman koji je napisan isto tako, molim da se govori o konkretnom amandmanu o kojem je riječ, a ne opće stajalište. Tko je za ovaj amandman koji inače Vlada ne prihvaća? Hvala. Nije dobio potrebnu većinu. Klub zastupnika SDP-a, 7. amandman, uredska oprema i namještaj.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37770" n="471">
					<seg xml:id="ParlaMint-HR_T6.S13.u37770.s0">Dakle, vjerojatno ćemo opet slušati isto obrazloženje od kluba. Ja opet kao legalista odgovaram na ono što je napisano u vašem amandmanu. Dakle predložili ste smanjenje od 58 milijuna 540 tisuća kuna. Od toga je već potrošeno 4,3 milijuna kuna, a 17,2 milijuna kuna se opet odnosi na posebne izvore. I kao u prethodnoj točki, gospodine zastupniče vi to ne možete smanjiti, vi to ne možete utrošiti za nešto drugo. Prema tome, ako imate sredstva na prihodovnoj strani morate imati točno na …/Govornik se ne razumije./… strani, utrošak tih sredstava za što ste ih dobili, a između ostaloga predlažete smanjenje za računalno komunikacijsku infrastrukturu u školama i na fakultetima. Toliko o zemlji znanja. CARNET, dostupnost. …/Upadica se ne razumije./… Ne nije gotovo. …/Upadica se ne razumije./… Ne nisam. Dakle, CARNET dostupnost Interneta studentima, uređenje i opremanje pravosudnih tijela i modernizacija poljoprivrednog sustava za usklađivanje sa pravnim stečeviname Europske unije.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37771" n="472">
					<seg xml:id="ParlaMint-HR_T6.S13.u37771.s0">U ime kluba, potpredsjednica gospođa Željka Antunović. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37772" n="473">
					<seg xml:id="ParlaMint-HR_T6.S13.u37772.s0">Ova se stavka ulaganja u računalne programe odnosi samo na dio ukupnih ulaganja u informatizaciju svih sektora u ovoj zemlji. Ovih 70 milijuna je minimalna restrikcija i to opet vrlo pažljivo rađena da ne bi narušila već započeta ulaganja, da ne bi narušila ono što je potrebno da bi se održao i očuvao kontinuitet. Sve ovo što ministar govori o ulaganjima u zemlju znanja, a dosad se o tome puno pričalo je potpuno neutemeljeno jer sva ta silna ulaganja u računalnu opremu koja se vuče po hodnicima od škola do svih državnih ureda, a sve se financira iz džepova poreznih obveznika, nema nikakve veze sa znanjem i ulaganjem u znanje. Ali zato ima veze sa slabostima javne nabave, sa svim onim problemima o kojima i u samoj Vladi izračunavate da bi se cirka milijardu moglo uštediti kad bi se javna nabava stavila pod nadzor. Itekako smo vodili računa pišuću ovaj amandman da ne budu uskraćeni svi oni kojima će informatizacija društva donijeti novi dohodak, nova znanja i novi prosperitet. Ali vi na to na žalost niste spremni, jer se ne želite odreći upravo onog tamnog dijela te vrste ulaganja ili te stavke, a vezano je uz korupciju i nekontroliranu javnu nabavu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37773" n="474">
					<seg xml:id="ParlaMint-HR_T6.S13.u37773.s0">Hvala. Govorimo o konkretnom amandmanu. Tko je za ovaj amandman koji Vlada ne prihvaća? Sedmi amandman. Hvala. Nije dobio potrebitu većinu. Osmi amandman Kluba zastupnika SDP-a, prijevozna sredstva istog kluba dakle.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37774" n="475">
					<seg xml:id="ParlaMint-HR_T6.S13.u37774.s0">Dakle, opet ponavljam, odgovaram na ono što je klub SDP-a napisao. Predlaže da se smanji ova pozicija za 23,6 milijona kuna. Kad se zbroje po pozicijama sve ono što treba smanjiti dobijete ukupan iznos od 16 milijona kuna. Znači to je razlika od 7,6 milijona kuna. Od ovog predloženog iznosa od 16 milijona već je utrošeno 0,7 milijona, a 12,8 milijona kuna se financira iz posebnih i drugih izvora, i to naprosto ne možete umanjiti, to je nešto što se ponavlja u svim vašim amandmanima. Prema tome, ponavljam odgovaram kao predlagatelj, u ime predlagatelja Vlade Republike Hrvatske isključivo na ono što je klub SDP-a napisao. Ponavljam, državna riznica je daleko, daleko ustrojenija, daleko, daleko transparentnija i treba ju znati pročitati od općeg dijela pa do pete razine.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37775" n="476">
					<seg xml:id="ParlaMint-HR_T6.S13.u37775.s0">Hvala. U ime kluba, gospodin zastupnik Slavko Linić. Molim da se koncentriramo na konkretni amandman.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37776" n="477">
					<seg xml:id="ParlaMint-HR_T6.S13.u37776.s0">Pa dok god ministar Šuker pokušava reći da sam glup, jer je ovako nešto napisano, da sam nepismen jer ne znam čitati ono što on piše, ja ću sebi dozvoliti da govorim upravo onako kako komunicira i ministar samnom. Jer od prvog trenutka, dapače ja bih rekao. …/Upadica se ne razumije./… Da, da, u ime kluba govorim. Od prvog trenutka kad je klub još i dao amandmane Šuker se ismijavao na račun kluba. I pokušava poslati građanima Hrvatske poruku nepismeni, nestručni. Jedino je on pismen i stručan. A zašto smo mi danas ovdje? Da moramo dodatnim porezima uzimati građanima. Samo zato što on nije znao procijeniti gdje će biti Hrvatska 2009. godine, pa je sada zbog njegovih grešaka u zadnjih posljednjih godina uveden dodatni porez i to građanima na primanja od 3 i od 6 tisuća kuna. I nije samo to tragedija da se uvode dodatni porezi. Nego evo, ministar Šuker pokazuje da ne treba ni na transportnim sredstvima, na automobilima štediti. Ne treba. I on će naći obrazloženja zašto ne treba. I kao što vidite nalazi, usput voli dodati da smo i nepismeni. Ali to je ono što on i građanima poručuje. Nećemo štediti, ali smo pismeni uzeti vam dodatne namete.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37777" n="478">
					<seg xml:id="ParlaMint-HR_T6.S13.u37777.s0">Hvala. Imali smo opću raspravu itd. cijeli dan o proračunu. Sada se izjašnjavamo o konkretnim amandmanima i treba govoriti o konkretnom amandmanu, a ne o ne znam čemu. Pa molim vas lijepo. To tražim od ministra, a to tražim i od onoga tko je napisao amandman da se koncentrira na amandman. Tko je za ovaj amandman kojeg Vlada ne prihvaća? Hvala. Nije dobio potrebnu većinu. Deveti amandman Kluba zastupnika SDP-a, odnosi se na ulaganja u računalne programe.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37778" n="479">
					<seg xml:id="ParlaMint-HR_T6.S13.u37778.s0">Vlada ne prihvaća iz jednostavnog razloga, što predloženim amandmanom predlažete smanjenje od 70 milijona, a kad zbrojite stavke s kojim predlažete smanjenje dobijete 46,9 milijona kuna. Od toga je potrošeno 2 milijona kuna, a 4 milijona kuna se opet odnosi na posebna sredstva. I to je ono što ste napisali gospodo, bez obzira koliko uvaženi zastupnik koristio teške izraze. Ja sam uvijek bio legalista i to ću ostati.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37779" n="480">
					<seg xml:id="ParlaMint-HR_T6.S13.u37779.s0">U ime kluba, gospodin Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37780" n="481">
					<seg xml:id="ParlaMint-HR_T6.S13.u37780.s0">Hvala lijepo gospodine predsjedniče. Evo ministar Šuker cijeli dan danas objašnjava kako jednostavno nije moguće ništa uštediti u proračunu. U 6 mjeseci ispada da je ova Hrvatska potrošila sve do kraja godine. znači ništa nije moguće. Sve je potrošeno. Pa šta nam vrijede onda ti papiri koji dolaze iz Ministarstva financija? Onda nam nemojte to ni slati, nego recite sve smo potrošili samo građanima treba uzeti njihove novce i idemo svi kući. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37781" n="482">
					<seg xml:id="ParlaMint-HR_T6.S13.u37781.s0">Hvala. Tko je za ovaj amandmana kojeg Vlada ne prihvaća? Hvala. Nije dobio potrebnu većinu. Deseti amandman Kluba zastupnika SDP-a, na stavku tisuću 41.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37782" n="483">
					<seg xml:id="ParlaMint-HR_T6.S13.u37782.s0">Vlada ne prihvaća iz jednostavnog razloga što ne možemo zaustaviti uređenje graničnih prijelaza. Druga stvar, mi imamo Međunarodni ugovor sa sv. Stolicom i zapravo Zagrebačka nadbiskupija je u dogovorom sa Vladom Republike i Ministarstvom financija potpisala sporazum da se odriče 50 milijuna kuna. Dakle, poštujući i cijeneći ova krizna vremena. 50 milijuna kuna, ispričavam se. Poštujući ova krizna vremena. I druga stvar, opet da ne bi netko rekao, ja ne znam koju riječ da pristojnu upotrijebim a da se nitko ne uvrijedi, u zakonu vam jasno stoji da ne možete amandmanima smanjivati proračunsku zalihu. To u zakonu stoji, bez obzira koliko se vi na mene ljutili ili ne ljutili.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37783" n="484">
					<seg xml:id="ParlaMint-HR_T6.S13.u37783.s0">U ime kluba, gospođa zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37784" n="485">
					<seg xml:id="ParlaMint-HR_T6.S13.u37784.s0">Već je ministar rekao koje stavke smanjujemo, a ja ću obrazložiti zašto. Milimo da je moguće usporiti opremanje graničnih prijelaza, jer se oni uglavnom odnose na pripremaju shengensku granicu, a Hrvatska je još uvijek daleko od Europske unije. Može se to odgoditi za neka druga vremena. Npr. za iduću godinu. Što se tiče smanjenja djela sredstava koje je namijenjenO Katoličkoj crkvi i Vlada svojim amandmanom predlaže 30 milijuna kuna. Mi predlažemo 80 milijuna kuna s istim obrazloženjem. Da je u kriznom vremenu kada uvodimo na niska primanja dodatne poreze, kada povećavamo stopu PDV-a da ćemo imati razumijevanja da se ove godine manje izdvoji za Katoličku crkvu i da se to nadoknadi u narednim razdobljima. I u 2000. godini kada je bilo krizno vrijeme za proračun, tada je Katolička crkva primala 180 milijuna kuna, sada je to došlo na preko 300 milijuna kuna. Što se tiče sredstva za izdvajanje za Hrvate u Bosni i Hercegovini. Umjesto 2 milijuna 350 tisuća kuna koliko Vlada predlaže, mi predlažemo smanjenje za 10 milijuna kuna. Ja znam da je potrebno njima pomoći za obrazovanje, za kulturu, za neke druge djelatnosti, za zdravstvo. Ali dok u Hrvatskoj uvodimo dodatne poreze, dok ukidamo besplatne udžbenike i besplatni prijevoz učenicima i na toj stavci treba nešto više uštediti. Pa molim da se također glasa o ovom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37785" n="486">
					<seg xml:id="ParlaMint-HR_T6.S13.u37785.s0">Hvala. Tko je za ovaj 10. amandman Kluba zastupnika SDP-a? Hvala. Nije dobio potrebitu većinu. 11. amandman zastupnika Branimira Glavaša, Ivana Drmića i Bore Grubišića na poticanje poljoprivredne proizvodnje intervencija na tržištu?</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37786" n="487">
					<seg xml:id="ParlaMint-HR_T6.S13.u37786.s0">Ovaj amandman se ne može prihvatiti iz jednostavnog razloga što se radi o sredstvima od 60 lipa za Hrvatske autoceste i Hrvatske ceste. To je definirano zakonom, zašto se izdvaja, kako se izdvaja. Prema tome, ta sredstva bez izmjene zakona ne možete prenamijeniti u nešto drugo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37787" n="488">
					<seg xml:id="ParlaMint-HR_T6.S13.u37787.s0">Hvala. Gospodin zastupnik Ivan Drmić.</seg>
				</u>
				<u who="#DrmićIvan" ana="#regular" xml:id="ParlaMint-HR_T6.S13.u37788" n="489">
					<seg xml:id="ParlaMint-HR_T6.S13.u37788.s0">Ja nisam čuo koji je to amandman.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37789" n="490">
					<seg xml:id="ParlaMint-HR_T6.S13.u37789.s0">Radi se o smanjenju 205 milijuna kuna na poziciji izgradnji prometne infrastrukture u Ministarstvu mora, prometa i infrastrukture.</seg>
				</u>
				<u who="#DrmićIvan" ana="#regular" xml:id="ParlaMint-HR_T6.S13.u37790" n="491">
					<seg xml:id="ParlaMint-HR_T6.S13.u37790.s0">Da evo sada sam vidio. Činjenica je da ministar poljoprivrede koji danas nije ovdje govori da su se povećala sredstva za poljoprivrednike. Unutar ministarstva on je uzimao sa jedne stavke stavljao na drugu. To vam dođe kao da tim poljoprivrednicima i seljacima uzimate iz desnog džepa i pitanje da li ćete im taj novac vratiti u lijevi džep. Ja bih vas molio da glasujete o ovom amandmanu i da ispunite obećanja koja ste dali prilikom prosvjeda pred Ministarstvom poljoprivrede.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37791" n="492">
					<seg xml:id="ParlaMint-HR_T6.S13.u37791.s0">Hvala. Tko je za ovaj amandman koji Vlada ne prihvaća? Hvala. Nije dobio potrebitu većinu. 12. amandman istih zastupnika na poziciju K568 Projekt vodoopskrba.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37792" n="493">
					<seg xml:id="ParlaMint-HR_T6.S13.u37792.s0">Vlada ne prihvaća zato što nije moguće osigurati sredstva u 2009. i realizirati zbog nepripremljenosti investicijsko-tehničke dokumentacije i ne riješenih imovinsko-pravnih odnosa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37793" n="494">
					<seg xml:id="ParlaMint-HR_T6.S13.u37793.s0">Hvala. U ime zastupnika gospodin Drmić. Izvolite.</seg>
				</u>
				<u who="#DrmićIvan" ana="#regular" xml:id="ParlaMint-HR_T6.S13.u37794" n="495">
					<seg xml:id="ParlaMint-HR_T6.S13.u37794.s0">Evo gospoda iz SDP-a daju amandmane i tvrde da Vlada ne zna štedjeti. Zna štedjeti od svih ulaganja u vodovode, u regionalne vodovode. Uzima se samo Slavoniji 4 milijuna kuna. Iako je poznato da Slavonija ima premda je najbogatija vodom najviše problema sa vodom. Naša djeca piju tamo lošu vodu. Većina sela i naselja nema vodovode. Piju vodu iz bunara, lošu vodu i po statistikama najviše bubrežnih bolesnika što je uzrokovano baš tom lošom vodom, dolazi iz Slavonije. Uzimate tu 4 milijuna kuna za jedan regionalni vodovod koji ste kroz medije najavljivali tjednima i mjesecima i sprječavate da se vodoopskrbni prsten između tri županije riješi na ovaj način koji bi uvelike riješio problem vode u Slavoniji i Baranji.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37795" n="496">
					<seg xml:id="ParlaMint-HR_T6.S13.u37795.s0">Tko je za ovaj amandman koji Vlada ne prihvaća? Hvala. Nije dobio potrebnu većinu. Amandman 13. Kluba zastupnika SDP-a na Ministarstvo mora, prometa i infrastrukture i na stavku izgradnja prometne infrastrukture?</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37796" n="497">
					<seg xml:id="ParlaMint-HR_T6.S13.u37796.s0">Vlada ne može prihvatiti iz razloga koji je čisto legalistički. Dakle, koalicijska Vlada, nemojte me sada opet zvati da se pozivam na nekakva vremena, 2001. godine je donijela Zakon o javnim cestama. Tim zakonom je predviđeno da u cijeni litre benzina, 60 lipa se izdvaja za Hrvatske autoceste i 60 lipa za Hrvatske ceste. Meni je žao što u svim ovim našim prepucavanjima oko proračuna, kolege iz SDP-a nisu primijetili da svi prihodi državnog proračunu su konsolidirani, da su ukinute stotine onih podračuna koji su postojali i da ovih 60 lipa za autoceste i ceste prolazi samo kroz državni proračun da se evidentira i na poziciji Ministarstva prometa, infrastrukture se evidentira i praktički isti dan se uplaćuju u Hrvatske ceste i Hrvatske autoceste. I kolege i kolega, ako je to 2000. godine bio sjajan potez za izgradnju autocesta, pa dozvolite da onda i danas bude prihod za izgradnju autocesta. S druge strane nemojmo kada govorimo o nelikvidnosti govoriti da Hrvatske autoceste imaju toliko i toliko neplaćenih računa, a sada im oduzimate 500 milijuna kuna. I to je samo još jedan dokaz ne vrijeđajući nikoga i nemam namjeru to, jer to nikada nisam radio jedne nezakonitosti i nepoznavanja funkcioniranja javnih financija.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37797" n="498">
					<seg xml:id="ParlaMint-HR_T6.S13.u37797.s0">Hvala. U ime kluba gospodin zastupnik Slavko Linić. Izvolite.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37798" n="499">
					<seg xml:id="ParlaMint-HR_T6.S13.u37798.s0">U ime kluba SDP-a predložili smo smanjenje za prometnu infrastrukturu od 500 milijuna. Za razliku od mnogih iz uprave dio zastupnika SDP-a vrlo često prati predavanja koja čujemo od ljudi koji se bave problematikom usklađenja hrvatske regulative sa europskom. I jedna od najvećih zamjerki tih istih stručnjaka je ogromni promašaj u javnoj nabavi. Ogromni promašaj u javnoj nabavi. Njihova je ocjena da se godišnje na tome uštedjeti 1 milijarda kuna. Mi predlažemo 500 milijuna. S druge strane, klub SDP-a vrlo često zna kritički raspravljati o pojedinim izvješćima. Izvješće Državne revizije pokazuje da se u Hrvatskoj željeznici novac izdvojen za infrastrukturu ne koristi za ulaganje u infrastrukturu već za redovne rashode i plaće menađera u Hrvatskoj željeznici. Sve to znaju i ministri koji su u nadzornim odborima. Sve je to razlog da imamo ovakve .../Govornik je isključen, ne čuje se./...</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37799" n="500">
					<seg xml:id="ParlaMint-HR_T6.S13.u37799.s0">Molim vas, nemojte isključivati zastupnika. Izvolite gospodine.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37800" n="501">
					<seg xml:id="ParlaMint-HR_T6.S13.u37800.s0">Sve to pokazuje da imamo ovako enormne rashode u državnom proračunu za koje odgovaraju ministri. A efikasnost trošenja poreskih novaca ne postoji i to također je saznanje koje raspolaže i ministar Šuker i ostali. Ali do kraja godine to se ne misli promijeniti. Ne misle se ministri promijeniti u načinu trošenja tih sredstava i to je razlog zašto je uveden porez koji opet moraju plaćati najsiromašniji oni koji plaćaju sve to iz svoga rada. To je razlog da SDP predloži amandman i traži izjašnjavanje o amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37801" n="502">
					<seg xml:id="ParlaMint-HR_T6.S13.u37801.s0">Hvala. Tko je za ovaj amandman kojeg Vlada ne prihvaća? Hvala. Nije dobio potrebnu većinu. 14. amandman istog kluba zastupnika na stavku kupovanje određenih nekretnina za račun Republike Hrvatske.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u37802" n="503">
					<seg xml:id="ParlaMint-HR_T6.S13.u37802.s0">Opet ću ja vjerojatno biti kriv zato što je klub SDP na poziciji 4211 sad ću čitati to stambeni objekti predlaže da se smanji ta pozicija za 50 milijuna. Međutim, kad tu poziciju precrtate u hrvatski proračun onda dobijete da su to sredstva za akcijski plan zbrinjavanja bivših nositelja stanarskog prava izvan PPDS-a i predlažete da iznos od 107 milijuna smanjimo za 50 milijuna. Prema tome, ponavljam pozicija 4211 predlažete da se smanji 50 milijuna za zbrinjavanje bivših nositelja stanarskog prava izvan PPDS-a. To je ono što ste vi napisali u amandmanu i to je ono na što ja jedino mogu odgovoriti. Ja ne mogu si priuštiti da širim odgovore kao što je to bilo u prethodnom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37803" n="504">
					<seg xml:id="ParlaMint-HR_T6.S13.u37803.s0">Hvala. Gospođa zastupnica Dragica Zgrebec u ime kluba.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37804" n="505">
					<seg xml:id="ParlaMint-HR_T6.S13.u37804.s0">Da, mi smo predložili na toj stavci smanjenje za 50 milijuna kuna vodeći se načinom kako su se ta sredstva trošila u prvom polugodištu. Ostvarenje svega 27% pa je onda vidljivo kako se vodi računa o zbrinjavanju ljudi koji imaju stanarsko pravo. S obzirom da je vrijednost nekretnina znatno pala sigurno se i u prvom polugodištu moglo realizirati nešto više, a kod 100 i nešto milijuna kuna se ostvarilo svega 27%, kad se moglo ostvariti 50% sigurno da za ovih 5 mjeseci neće se realizirati čitavi iznos pa mi tražimo glasanje i o ovom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37805" n="506">
					<seg xml:id="ParlaMint-HR_T6.S13.u37805.s0">Hvala. Tko je za ovaj amandman koji Vlada ne prihvaća? Hvala. Nije dobio potrebitu većinu. 15. amandman zastupnika Branimira Glavaša, Ivana Drmića i Bore Grubišića na Ministarstvo znanosti, obrazovanja i športa sufinanciranje udžbenika. Ministar Fuchs. Izvolite.</seg>
				</u>
				<u who="#FuchsRadovan" ana="#regular" xml:id="ParlaMint-HR_T6.S13.u37806" n="507">
					<seg xml:id="ParlaMint-HR_T6.S13.u37806.s0">Hvala. Gospodine predsjedniče, gospođe i gospodo zastupnici. Vlada ne prihvaća ovaj amandman iz razloga što ovdje se predlaže da se osigura 290 milijuna za nabavku udžbenika za đake i učenike osnovnih i srednjih škola na nivou čitave države. Ova sredstva nisu ni izbliza dostatna kako bi se takvom prijedlogu udovoljilo. Ja moram naglasiti da smo i zadnjim izmjenama Zakona o udžbenicima za osnovne i srednje škole ostavili mogućnost da Vlada svake godine svojom odlukom shodno gospodarskoj situaciji može donijeti odluku o djelomičnom sufinanciranju ili nabavci dijela ili kompletnih udžbenika ako za to postoje financijska sredstva. Tako je i ove godine osigurano 65 milijuna kuna u proračunu koja će se utrošiti za nabavku udžbenika za socijalno ugrožene kategorije. Već u ponedjeljak i utorak idu upute uredima državne uprave po županijama kako treba postupati i što učiniti da se oni učenici koji spadaju u ovaj dio građana Republike Hrvatske na vrijeme osiguraju i da na vrijeme dobiju bilo novac, bilo udžbenike za početak školske godine. Između ostaloga i ministarstvo je organiziralo čitav niz dodatnih aktivnosti i ne očekujemo veće poteškoće i probleme. Štoviše, veliki broj udžbenika će biti u upotrebi a ovom prilikom bih pohvalio i Osječko-baranjsku županiju jer po našim procjenama i saznanjima sa terena to je županija u kojoj je prikupljen najveći broj udžbenika. Naime, škole i ravnatelji škola su se vrlo odgovorno ponašali tako da je po završetku nastavne godine u toj županiji preko 80% udžbenika vraćeno za razliku od nekih drugih županija gdje to nije bio slučaj. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37807" n="508">
					<seg xml:id="ParlaMint-HR_T6.S13.u37807.s0">Hvala. Gospodin Drmić. Izvolite.</seg>
				</u>
				<u who="#DrmićIvan" ana="#regular" xml:id="ParlaMint-HR_T6.S13.u37808" n="509">
					<seg xml:id="ParlaMint-HR_T6.S13.u37808.s0">Nisam zadovoljan sa odgovorom. Smatram da je i proteklih dvije godine puno novaca se moglo uštedjeti pri samoj nabavi ovih udžbenika. Znači, bilo je potrebno udžbenike naručivati putem javne nabave, dovesti do određene jednoobraznosti, znači da se smanji taj broj mogućeg izbora knjiga što bi znatno olakšalo i korištenje tih knjiga u budućnosti. Isto tako, smatram ako već ne može proći ovako besplatne knjige za kompletne učenike da je mogla i ovaj put Vlada pokazati jednu socijalnu osjetljivost, pa recimo smanjiti i uštedjeti tu novac ali staviti da besplatne knjige i osigurati novac da besplatne knjige ima svako treće, četvrto, peto itd. dijete u obitelji jer i sam ministar je malo prije rekao da je ovo zemlja znanja i mislim da bi trebali osigurati bar ta minimalna sredstva za te slabije stojeće financijske obitelji u našoj državi. Tražim glasovanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37809" n="510">
					<seg xml:id="ParlaMint-HR_T6.S13.u37809.s0">Hvala. Tko je za ovaj amandman koji Vlada ne prihvaća? Hvala. Nije dobio potrebnu većinu. I 16. amandman istih zastupnika na Ministarstvo zdravstva i socijalne skrbi i poziciju projekt provedbe mjera zdravstvene ekologije. Državni tajnik gospodin Dražen Jurković će se izjasniti. Izvolite.</seg>
				</u>
				<u who="#JurkovićDražen" ana="#regular" xml:id="ParlaMint-HR_T6.S13.u37810" n="511">
					<seg xml:id="ParlaMint-HR_T6.S13.u37810.s0">Zahvaljujem. Gospodine predsjedniče, uvaženi zastupnici. Dakle, Vlada Republike Hrvatske ne može prihvatiti taj amandman jer u skladu sa člankom 4. stavkom 2. Zakona o zaštiti pučanstva od zaraznih bolesti Republika Hrvatska ali i županije, grad Zagreb, gradovi i općine su dužni osigurati sredstva za provedbu protuepidemijskih mjera. Republika Hrvatska, preko pozicije Ministarstva zdravstva, u provedbi mjera zdravstvene ekologije je osigurala 700 tisuća kuna za ovu namjenu. Dodatna sredstva, ukoliko su potrebna, treba osigurati lokalna zajednica odnosno županija. Zahvaljujem.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37811" n="512">
					<seg xml:id="ParlaMint-HR_T6.S13.u37811.s0">Gospodin Ivan Drmić u ime…</seg>
				</u>
				<u who="#DrmićIvan" ana="#regular" xml:id="ParlaMint-HR_T6.S13.u37812" n="513">
					<seg xml:id="ParlaMint-HR_T6.S13.u37812.s0">Prije cca tri godine bivši premijer Sanader sa članovima Vlade je došao u Slavoniju gdje su ih dobro izgrizli komarci. Oni su onda se uvjerili koliki je to problem u Slavoniji, da to nije ovaj amandman moj hir, da je to pošast, elementarna nepogoda i da se taj problem neće riješiti sve dok se Vlada financijski ne uključi u njihovo rješavanje. Ne možemo očekivati od općina sa 500 tisuća, milijun ili milijun i pol kuna proračuna da se uključi u jedno skup rješavanje ovoga problema. Napravljen je program uništavanja komaraca na području Slavonije i Baranje, međutim to košta puno novaca. Trenutno od svih gradova jedino Grad Osijek si je ne jedan način priuštiti 11 milijuna kuna da bi platio tretiranje komaraca, uz određenu opstrukciju od strane Vlade jer je zabranjeno da se tretira iz zraka što jako smanjuje učinkovitost jednog ovakvog zaprašivanja. Međutim, komarac tijekom dana preleti 18 km tako da susjedne siromašne općine koje nemaju novaca svoje komarce znači u roku od jednog dana pa i manje, pošalju nazad na mjesta gdje je on tretiran. Ja mislim da je ovo jedan veliki problem Slavonije i Baranje, da je Slavonija i Baranja prva po ugroženosti s ovim problemom u Europi i da Vlada treba odriješiti kesu bez obzira na ovu štednju, da pomogne tim ljudima da tamo mogu raditi i živjeti i navečer kad puštaju djecu van iz kuće da ih ne moraju premazivati sredstvima protiv uboda komaraca.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37813" n="514">
					<seg xml:id="ParlaMint-HR_T6.S13.u37813.s0">Hvala. Tko je za ovaj amandman kojeg Vlada ne prihvaća? Hvala. Nije dobio potrebnu većinu. Hvala državnom tajniku. Dajem na glasovanje prijedlog izmjena … … /Upadica se ne čuje./… Molim? O čemu je riječ?</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u37814" n="515">
					<seg xml:id="ParlaMint-HR_T6.S13.u37814.s0">… /Govornik nije uključen./…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37815" n="516">
					<seg xml:id="ParlaMint-HR_T6.S13.u37815.s0">Deset minuta stanke. Nastavljamo u 11,05.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37816" n="517">
					<seg xml:id="ParlaMint-HR_T6.S13.u37816.s0">Dame i gospodo zastupnici, nastavljamo sa radom. U ime kluba SDP-a koji je tražio stanku od 10 minuta, želi li netko? Da. Gospodin Milanović. Izvolite.</seg>
				</u>
				<u who="#MilinovićDarko" ana="#regular" xml:id="ParlaMint-HR_T6.S13.u37817" n="518">
					<seg xml:id="ParlaMint-HR_T6.S13.u37817.s0">Poštovani predsjedniče, kolegice i kolege, ministre financija. Probajte zamislit sljedeću scenu i odredit se prema njoj. Dakle, jedna obitelj iz srednjeg sloja sjedne za stol sredinom godine i otac ili majka kažu draga djeco, ove godine ćemo štedjeti tako da nećemo kupit Ferrarija. Ispričavam se što navodim robne marke, ali s obzirom da nemaju veliki udio na tržištu i da ih može kupit jako malo ljudi, mislim da nikome na taj način ne radim reklamu. Što biste mislili o takvom čovjeku? Vjerojatno biste mislili da mu nisu sve na broju, da to nema nikakvog smisla što je rekao, a sada to prenesimo na trenutak na stanje u kojem se mi nalazimo. Otprilike radi se o takvoj vrsti ušteda. Ne možete uštedjeti nešto što nemate. Stalno se koristi izraz ušteda. Ovo o čemu govorimo nisu uštede, to je suočavanje s realnošću, sraz sa stvarnošću. To nemamo, tih 11 milijardi kuna nemamo. Po njih idete u Japan, u Pariz, bilo gdje. Taj novac ne postoji. Ali čak ni toga se niste u stanju odreći, čak niti toga. I koju poruku šaljemo ovdje, to je ključ priče. Možemo govoriti o nomotehnici, možemo govoriti o usklađenosti prijedloga sa zakonom, možemo govoriti o 5 milijardi gore ili dolje, možete vi neki puta u ovim prigovorima biti i u pravu, ali ostaje ključno pitanje što do godine? Što 2010. godine? 2010. godine proračun će biti koliki? Kakve su konture? Kažete ne znate kako se puni proračun u ovom trenutku, kažete ne znate kakve su projekcije rasta društvenog proizvoda, nitko ne zna. Vidimo da je u zapadnoj Europi i u Americi na djelu blagi oporavak. Dakle, nemamo ni jedan odgovor na pitanje ako je danas potrošnja 120,5 milijardi kuna, kolika bi to trebala bit sljedeće godine? I ubiti vaše odbijanje svega, ali baš svega što je došlo iz redova oporbe, svih 11 ili 12, 10 amandmana SDP-a govori o tome da vi ustvari ne znate što sljedeće godine. Ništa nije moguće racionalizirati, neću reći uštedjeti jer uštedjeti možete ono što imate. Baš ništa. I to je ključni problem u ovom trenutku. Da nemate nikakvu ideju što 2010. godine, baš nikakvu. To je odgovor, odnosno to je pitanje na koje bih molio da nam pokušate dati odgovor. Dakle, sve što predlažemo odbijate, ispada da vaša vlast bez 121 milijarde kuna ne može preživjeti. Nije moguće. Dolazi 2010. Recite nam kakve su konture tog proračuna? Ispada da se ni jedna lipa manje potrošiti ne može jer će propast država, past će vlast, ostat će prikraćeni ovi ili oni, nezbrinuti stanari iz područja posebne državne skrbi, nacionalne manjine, projekti Svjetske banke. Dakle, čini mi se da nemate, da tu sliku nemate i kao što još jednom ponavljam, kao što je vaš bivši predsjednik citirao Bibliju i rekao &quot;za sve postoji vrijeme&quot; ili prema Bibliji kralja Jamesa &quot;to everything there is a season&quot; i onda 10 ili 12 usporedbi. Tako mi kažemo postoji vrijeme za normalne odnose, ali ovo nije normalno stanje, situacija u kojoj se nalazimo nije normalna, ovo je vrijeme za prijevremene izbore gospodo. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37818" n="519">
					<seg xml:id="ParlaMint-HR_T6.S13.u37818.s0">Hvala lijepa. Dakle, dame i gospodo zastupnice i zastupnici, dajem na glasovanje Prijedlog izmjena i dopuna Državnoga proračuna Republike Hrvatske za 2009. godinu. Molim uključimo se i glasujmo. Rezultat? Utvrđujem da smo većinom glasova, 81 glas za, ništa suzdržanih i 46 protiv donijeli izmjene i dopune Državnog proračuna Republike Hrvatske za 2009. godinu. Dajem na glasovanje Odluku o davanju suglasnosti na izmjene i dopune financijskog plana Hrvatskih voda za 2009. godinu. Molim uključimo se i glasujmo. Molim rezultat? Utvrđujem da je odluka o davanju suglasnosti prihvaćena većinom glasova, 82 glasa za, jedan suzdržan i 42 protiv, u tekstu kako ga je predložila Vlada Republike Hrvatske. Dajem na glasovanje Odluku o davanju suglasnosti na izmjene i dopune financijskog plana Hrvatskih cesta za 2009. godinu. Molim uključimo se i glasujmo. Rezultat? Utvrđujem da je većinom glasova, 83 glasa za, jedan suzdržan i 43 protiv donesena Odluka o davanju suglasnosti u tekstu kako ga je predložila Vlada Republike Hrvatske. Odbor za zakonodavstvo Hrvatskog sabora predlaže zaključak koji glasi: ovlašćuje se stručna služba Hrvatskog sabora da zajedno sa predstavnicima predlagatelja obavi redakcije teksta izmjene i dopune Državnog proračuna Republike Hrvatske za 2009. godinu i izmjena i dopuna financijskih planova prije njegove objave u &quot;Narodnim novinama&quot;. Dajem na glasovanje predloženi zaključak. Molim uključimo se i glasujmo. Rezultat? Zaključak odbora je prihvaćen većinom glasova, 83 glasa za, 2 suzdržana i 31 protiv.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37819" n="520">
					<seg xml:id="ParlaMint-HR_T6.S13.u37819.s0">- Konači prijedlog Zakona o izmjenama i dopunama Zakona o izvršavanju Državnog proračuna Republike Hrvatske za 2009. godinu, drugo čitanje, P.Z. broj 413 Raspravu su proveli odgovarajući odbori. Želi li predstavnik predlagatelja dodatno obrazložiti prijedlog? Ministre. ... /Upadica se ne razumije./ ... Nema potrebe. Odbori? Otvaram raspravu. U ime Kluba zastupnika SDP-a gospodin zastupnik Zvonimir Mršić. Nema ga. Zaključujem raspravu. Nastavak sutra u 10 sati sa Prijedlogom Zakona o posebnom porezu na plaće i mirovinu i druge primitke s Konačnim prijedlogom zakona itd. Amandmani na rebalans državnog proračuna do 11 sati sutra još.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u37820" n="521">
					<seg xml:id="ParlaMint-HR_T6.S13.u37820.s0">Prelazimo na Konačni prijedlog Zakona o izmjenama Zakona o izvršavanju Državnog proračuna Republike Hrvatske za 2009. godinu. Bilo je drugo čitanje, P.Z. broj 413. Predlagatelj zakona je Vlada Republike Hrvatske. Rasprava je zaključena. Dajem na glasovanje Konačni prijedlog Zakona o izmjenama i dopunama Zakona o izvršavanju Državnoga proračuna Republike Hrvatske za 2009. godinu. Molim uključimo se i glasujmo. Rezultat? Ovaj prijedlog zakona. Šta je bilo? Molim? …/Upadica se ne čuje./… Ovaj prijedlog zakona je prihvaćen većinom glasova, 82 glasa za, ništa suzdržani i 43 protiv. Zaključujem 13. izvanrednu sjednicu Hrvatskoga sabora. Želim ugodan odmor ove godine nešto kraći svim zastupnicama i zastupnicima Hrvatskoga sabora.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37821" n="522">
					<seg xml:id="ParlaMint-HR_T6.S13.u37821.s0">Gospođe i gospodo zastupnice i zastupnici. Nastavljamo sa 13. izvanrednom sjednicom. Prelazimo na 3. točku predloženog dnevnog reda. 3. Prijedlog zakona o posebnom porezu na plaće, mirovine i druge primitke, s konačnim prijedlogom zakona, hitni postupak, prvo i drugo čitanje, P.Z. br. 414 Predlagatelj zakona je Vlada Republike Hrvatske. Prijedlog akta primili ste u pretince. Prigodom utvrđivanja dnevnog reda prihvatili smo prijedlog da se ovaj zakon raspravi u hitnom postupku. Sukladno članku 159. Poslovnika hitni postupak objedinjuje prvo i drugo čitanje. Amandmani se mogu podnositi do kraja rasprave. Raspravu su proveli Odbor za zakonodavstvo, Odbor za financije i državni proračun, Odbor za rad i socijalno partnerstvo, Odbor za lokalnu, područnu i regionalnu samoupravu. Izvješća ste primili na sjednici. Želi li predstavnik predlagatelja dodatno obrazložiti? Da. Državni tajnik u Ministarstvu financija gospodin Ivica Mladineo. Izvolite.</seg>
				</u>
				<u who="#MladineoIvica" ana="#regular" xml:id="ParlaMint-HR_T6.S13.u37822" n="523">
					<seg xml:id="ParlaMint-HR_T6.S13.u37822.s0">Hvala. Gospodine predsjedniče Hrvatskoga sabora, uvažene saborske zastupnice i saborski zastupnici. Pred nama je Prijedlog zakona o posebnom porezu na plaće, mirovine i druge primitke. Povod za donošenje Zakona o posebnom porezu na plaće, mirovine i druge primitke je gospodarska situacija u Republici Hrvatskoj u kojoj zbog ekonomske i financijske krize prihod državnog proračuna znatno manji od potreba za uobičajeno financiranje svih javnih obaveza uključivo i mirovinsko osiguranje. Svijet je prošle godine zahvatila financijska kriza koja se krajem 2008. godine a posebice početkom 2009. godine počela prelijevati i na realni sektor. Globalna gospodarska kriza očitovala se u negativnim stopama gospodarskog rasta diljem Europe i svijeta. Hrvatska također osjeća posljedice te krize odnosno pad gospodarske aktivnosti što se očitovalo smanjenjem gospodarskog rasta od 6,7 u prvom tromjesečju 2009. godine. Prije svega taj se pad aktivnosti manifestirao kao posljedica smanjenja potrošnje ali i kao pad industrijske proizvodnje, građevinarstva kao i robne razmjene sa inozemstvom. Ovakva kretanja ogledaju se u prikupljanju prihoda državnog proračuna koji bilježe pad na međugodišnjoj razini. Iz navedenih razloga opravdano je u vremenu trajanja negativnih kretanja djelovati kako na rashodovnu tako i na prihodovnu stranu proračuna sa ciljem da se javne financije usklade sa realnim mogućnostima. Stoga se pokazala potreba za ostvarivanje ušteda gdje je to god moguće uključujući to područje plaća a i mirovinskog osiguranja. U tu svrhu predloženim zakonom bi se za razdoblje od stupanja na snagu ovog zakona pa do kraja iduće godine primjenjivao poseban porez na plaće, mirovine i druge primitke ali uključujući obustavu usklađivanja mirovina za 2010. godinu radi smanjivanja ukupnih rashoda državnog proračuna. Poseban porez na plaće, mirovine i druge primitke je prihod državnog proračuna. Obaveznog obračuna, obustave i uplate posebnog poreza na plaće, mirovine i druge primitke je isplatitelj tih primitaka. Poseban porez se plaća na plaću, mirovinu, druge primitke ili drugi dohodak. Šta je porezna osnovica? Porezna osnovica je neto primitak, dakle neto plaća, neto mirovina i neto drugi primitak ili drugi dohodak a to znači bruto nakon umanjenja izdataka za doprinose, za obavezna osiguranja iz primitka, uplaćene porezno priznate premije osiguranja, uplaćeni predujam poreza na dohodak i prireza poreza na dohodak. Posebni porez se plaća na neto iznos primitaka ali prije obustava ukoliko ih ima na plaću. Kako i na koji se način obračunava? Primici koji su isplaćeni u iznosu do 3 tisuće kuna u toku jednog mjeseca po jednom isplatitelju ne podliježu posebnom porezu na plaće, mirovine i druge primitke. Ukoliko je taj primitak preko 3 tisuće a do 6 tisuća kuna onda se oporezuje na ukupan iznos znači tog primitka sa stopom od 2% a ukoliko je preko 6 tisuća kuna onda se oporezuje sa stopom od 4%. Samo da pojasnim, znači ukoliko je primitak 4 tisuće onda se cijeli iznos od 4 tisuće oporezuje sa iznosom od 2% a ukoliko je 7 tisuća onda se cijeli iznos oporezuje sa stopom od 4%. U slučaju isplate više primitaka po istom izvoru kod jednog isplatitelja ti primiti se zbrajaju i ukoliko prelaze iznose koji su ovdje propisani onda se oporezuju i sa tim stopama. Od ukupno 2 milijuna i 670 tisuća plaća i mirovina milijun 420 tisuća plaća i mirovina se ne bi oporezivalo, 910 tisuća plaća i mirovina bi se oporezivalo sa stopom od 2% a 345 tisuća bi se oporezivalo sa stopom od 4%. Od milijun i 600 tisuća plaća 570 tisuća plaća se ne bi oporezivalo. 720 tisuća plaća bi se oporezivalo sa stopom od 2% a 310 tisuća sa stopom od 4%. Kod mirovina od milijun i 70 tisuća mirovina 845 tisuća se ne bi oporezivalo, 190 tisuća mirovina bi se oporezivalo sa stopom od 2% a 34 tisuće mirovina bi se oporezivalo sa stopom od 4%. Ovaj zakon bi stupio na snagu objavom u &quot;Narodnim novinama&quot;. Gospodine predsjedniče.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37823" n="524">
					<seg xml:id="ParlaMint-HR_T6.S13.u37823.s0">Hvala. Žele li izvjestitelji odbora uzeti riječ? Da. U ime Odbora za financije i državni proračun gospodin Goran Marić predsjednik odbora. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u37824" n="525">
					<seg xml:id="ParlaMint-HR_T6.S13.u37824.s0">Hvala lijepa. Gospodine predsjedniče. Odbor za financije i državni proračun Hrvatskoga sabora raspravio je na 38. sjednici održanoj 27. srpnja 2009. godine Prijedlog zakona o posebnom porezu na plaće, mirovine i druge primitke, s konačnim prijedlogom zakona i to kao matično radno tijelo. Uvodno je predstavnik Vlade Republike Hrvatske istaknuo da se predloženim zakonom u razdoblju do 31. prosinca 2010. godine uvodi poseban porez na plaće, mirovine i druge primitke, te obustava usklađivanja mirovina prema odredbama Zakona o mirovinskom osiguranju radi povećanja prihoda i smanjenja ukupnih rashoda u Državnom proračunu za 2009. godinu. Posebni porez po stopi 2% plaćat će se na ukupni iznos plaće, mirovine i druge primitke ako je iznos veći od 3000 kuna, a manji od 6000 kuna, dok će se po stopi od 4% posebni porez plaćati na iznose veće od 6000 kuna. Provedbom ovog zakona planira se ostvarenje dodatnih prihoda u državnom proračunu od oko 755 milijuna kuna u 2009. godini i oko milijardu i 100 milijuna kuna u 2010. godini, uz istodobno smanjivanje rashoda državnog proračuna za oko 630 milijuna kuna. Nakon provedene rasprave Odbor za financije i državni proračun odlučio je većinom glasova, 7 glasova za i 2 protiv, Hrvatskom saboru predložiti donošenje Zakona o posebnom porezu na plaće, mirovine i druge primitke. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37825" n="526">
					<seg xml:id="ParlaMint-HR_T6.S13.u37825.s0">Hvala. Žele li predstavnici drugih odbora? Ne. Otvaram raspravu. U ime kluba SDP-a gospođa zastupnica i potpredsjednica Željka Antunović. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u37826" n="527">
					<seg xml:id="ParlaMint-HR_T6.S13.u37826.s0">Hvala lijepo. Kolegice i kolege, poštovani predsjedniče. Gospodo iz Ministarstva financija. Jučer se cijeli dan vodila rasprava o Rebalansu državnog proračuna koji je ustvari osnovan na ovom i drugim zakonima o kojima ćemo raspravljati danas, sutra ili još sljedećih dana. Naizgled, s obzirom da smo jučer stekli dojam da nijedna od primjedbi, prijedloga, sugestija, pa čak unaprijed i vrlo konkretnih restrikcija i ušteda u postojećoj strukturi proračuna koji su amandmanski predloženi neće biti prihvaćeno. Čini se bespredmetnim još jedanput govoriti o svim negativnim posljedicama koje će po građane Hrvatske, a dijelom i po hrvatsko gospodarstvo imati ovaj zakon i drugi zakoni koji predviđaju uvođenje novih poreza i novih poreznih obaveza i to prioritetno, odnosno isključivo na građane Republike Hrvatske, bili oni radnici odnosno zaposlenici ili bili umirovljenici. Međutim, kad je već tako ponovit ću neke stvari koje predstavljaju temeljne vrijednosti koje zastupa SDP kad govorimo o racionalnom, pravednom upravljanju državom, ponovit ću neke vrijednosti koje zagovaramo kad govorimo o brizi države za njene građane i sigurnost života i egzistencije pojedinca i obitelji, bez obzira što unaprijed slutimo da ništa od toga neće biti niti razmotreno, a kamoli prihvaćeno. Neće nažalost biti uzeto u obzir ni za pripremu proračuna za sljedeću godinu, 2010., jer bojimo se kao što je jučer rekao jedan moj kolega u raspravi ovdje u Saboru, jednom uvedeni porez bez obzira što je vremenski ograničen teško da će biti naknadno ukinut. Donedavno smo imali situaciju u kojoj nitko iz vladajuće strukture nije htio ni spomenuti riječ krizu, a kamoli probleme u državnim financijama, odnosno probleme financiranja izdataka iz državnog proračuna. Jučer u državnom proračunu, a explicite u obrazloženju ovog prijedloga zakona odstupa se od te ustaljene prakse. Ovdje se vrlo jasno govori da je povod za uvođenje ovog novog poreza, možemo slobodno reći harača, gospodarska situacija u Republici Hrvatskoj, da je povod donošenja novog poreza to što su prihodi državnog proračuna znatno manji, naglašavam, znatno manji od potreba za uobičajeno financiranje svih javnih obveza, uključivo i mirovinsko osiguranje. Ova rečenica pomalo je u neskladu sa opuštenim izjavama i uvjeravanjima koje smo jučer čuli od predsjednice Vlade i ministra financija. Oni su bili vrlo nonšalantni, bili su vrlo samozadovoljni obraćajući se i nama zastupnicima, ali i građanima Republike Hrvatske govoreći o tome da u javnom financiranju, u financiranju svih izdataka iz državnog proračuna uopće nema problema, ali eto da je ovo jedna predostrožnost da ne bi do kraja godine imali nekih posljedica. Ovo što piše u obrazloženju govori o nečem drugom. Govori o aktualnoj i postojećoj krizi koju se na ovaj način pokušava sanirati. Ponavljaju se i vrlo alarmantni podaci o padu gospodarskog rasta od 6,7% u prvom tromjesečju i govori se o tome da je taj pad posljedica smanjenja potrošnje, kao što je maloprije državni tajnik odnosno ravnatelj porezne uprave, još i pada industrijske proizvodnje, građevinarstva i robne razmjene s inozemstvom. Međutim, mislim da je potrebno kad govorimo o ovom prijedlogu zakona o uvođenju novog poreza na neto prihode građana iz plaća, mirovina i svih drugih zarada, da se osvrnemo na ovaj uzrok pada bruto društvenog proizvoda koji proizlazi kao posljedica smanjenja potrošnje. Ako je pad u prvom tromjesečju od gotovo 7% posljedica smanjenja potrošnje, šta mislite koliko će smanjene zarade koje će biti posljedica donošenja ovog zakona utjecati na dodatni pad potrošnje? Koliko će nesigurnost zbog ovih informacija koje dobivamo u obrazloženju ovog proračuna uštopati dodatno potrošnju i koliko će to imati posljedica na dodatni pad bruto društvenog proizvoda, a to onda opet znači novo smanjenje ili novo zaustavljanje prihoda državnog proračuna iz poreza i drugih prihoda. O tome kao da se nije vodilo računa. Ne kao da se nije, nego se nije vodilo računa i to prvenstveno zbog toga što se ova mjera jednako kao i jučer rebalans proračuna donose kao vatrogasne mjere, ne kao mjere sustavnog pristupa izlazu iz krize, izlazu iz recesije, izlazu iz pada standarda, pada gospodarskih aktivnosti, nego kao vatrogasna mjera spašavanja vlastite egzistencije vladajuće elite, vladajuće garniture. Oni koji su doveli Hrvatsku i hrvatske građane u ovu situaciju, oni koji su doveli hrvatski proračun u situaciju da je na granici mogućnosti isplaćivanja plaća i mirovina, oni pokušavaju spasiti vlastitu osobnost, pokušavaju sa sebe skinuti odgovornost, sve prebaciti na nekakve globalne trendove, globalne krize i uvjeriti građane da su za ovu situaciju krivi oni zato što su dizali previše kredita ili da je krivo gospodarstvo koje da bi investiralo u vlastiti razvoj i novo zapošljavanje, koji su se zaduživali u inozemstvu jer u domaćim bankama to nisu mogli ostvariti. Govori se u ovom obrazloženju vrlo jasno bez ikakve suzdržanosti da se pojavila prijeka potreba za ostvarivanjem ušteda gdje god je to moguće, uključujući i područje plaća i mirovina. Poštovani kolege, poštovana gospodo iz ministarstva, građani Republike Hrvatske, tko tu štedi? Da li tu štedi državni proračun ili možda se traži da štedi netko drugi? Po onome što smo jučer vidjeli u prijedlogu rebalansa proračuna, ma nema nikakvog pokušaja štednje u proračunu. Uzimanje novih poreza, smanjivanje neto plaća i mirovina, zaustavljanje usklađivanja mirovina, kako to propisuje dosadašnji Mirovinski zakon, Vlada u ovom prijedlogu naziva štednjom. Ne, to nije nikakva štednja. To će tek morati izazvati dodatnu štednju i odricanje kod onih građana koji će morati početi plaćati ovaj harač, ovaj dodatni porez na svoje neto zarade. Država ne štedi ništa. Država troši još više da bi pokrila deficit, da bi pokrila sve one intelektualne usluge bez kojih navodno ne bi bilo razvoja u Hrvatskoj. Da li se radi o onim intelektualnim uslugama po kojima npr. Hrvatska elektroprivreda menadžerski ugovor od 2,5 lista papira plaća znanstvenom institutu ili znanstvenoj ustanovi 180 tisuća kuna i to neoporezivih 180 tisuća kuna? Nikome u Vladi, nikome u poreznoj upravi nije palo na pamet da zahvati te intelektualne usluge i enormne zarade za nikakav znanstveni posao porezu, ali zato im je palo na pamet da milijun 455 prihoda, odnosno primanja od plaća i mirovina zahvate porezom od 2 ili 4% i da još zaustave usklađivanje mirovina za koje znamo da jedva osiguravaju preživljavanje umirovljeničkih obitelji koje na žalost nisu samo obitelji u kojima žive ljudi starije dobi, nego vrlo često obitelji koje još uvijek uzdržavaju i školuju svoju djecu i koja to ovog trenutka čine izuzetno teško, a u budućnosti će činiti sve teže i teže. Nije nikome u poreznoj upravi ili Vladi palo na pamet da bar paralelno s ovim porezom zahvati i kapitalne dobiti, profite, dividende. Znamo kome se isplaćuju. Vodi se dugo polemika o tome da li to treba oporezivati ili ne, da li se radi o dvostrukom zahvaćanju poreznom ili ne. Ali gospodo draga, ako smo u krizu, o čemu još raspravljam? Ako smo u krizi i ako ćemo oporezivati mirovine i plaće koje su preko 3 tisuće kuna, zašto ne oporezujemo dividende koje iznose stotine milijuna kuna u pojedinim slučajevima? Pa to će biti porezna opterećenja koja ti primatelji neće niti osjetiti. One neće utjecati niti na njihov standard, niti na školovanje njihove djece. Neće napuniti ili prepuniti državni proračun, ali to bi predstavljalo primjenu određenog načela pravednosti ili solidarnosti. Ovako o pravednosti ne može biti govora. Nikome nije palo na pamet da paralelno s ovim zakonom dirne i u ono o čemu se također puno govorilo, naročito ste napadali SDP, a to je pitanje oporezivanja velike i vrijedne imovine. Ne one imovine koja služi za minimalnu egzistenciju, ne stanova i kuća u kojima živimo, nego sve one imovine koja se koristi preko nekakvog normalnog preživljavanja, sve ono što stvara određenu dobit i to često puta vrlo enormnu dobit koja je vrlo malo zahvaćena bilo kakvim poreznim obavezama. Nikome nije palo na pamet da u ova krizna vremena donese ili predloži ili donese neke mjere koje bi destimulirale isplate dividendi, isplate dobiti i profita, isplate zarada građana ove zemlje u inozemstvo, inozemnim vlasnicima. Sve je to moguće predvidjeti i realizirati sa nekim mjerama. Možda nije popularno, ali nemojte, ili možda nije popularno s obzirom na one koji imaju puno, ali nemojte molim vas reći da Vlada više vodi računa o onima koji su jako bogati, a manje onima koji zarađuju od 3 do 6 ili 10 tisuća kuna. I nešto o načelu, ustavnom načelu koje nosi ovaj zakon, a to je pravednost, jednakost i razmjernost. Poštovani kolege, nemojte zamjeriti, ali to je ipak više nego licemjerno. Govoriti o dodatnom oporezivanju prihoda od 3 tisuće kuna i reći da je to pravedno, da je to po načelu jednakosti i razmjernosti, a ne zahvaćati sve ovo ostalo, to je najblaže rečeno licemjerno, a i nepravedno je. Ne znam da li npr. gospođa predsjednica Vlade koja zagovara obitelji i brigu za djecu zna da će ovaj porez više plaćati obitelji sa više djece, jer načelo rasterećenja i poreznih olakšica za obitelji sa puno djece u oporezivanju dohotka ruši se ovim zakonom. Na istu bruto plaću veći harač, veći posebni krizni porez plaćati će upravo obitelji sa više djece. Završavam, kolegice i kolege, SDP će glasati protiv ovog zakona zato što nije niti pravedan, niti možemo govoriti o jednakosti i razmjernosti. On je naprosto harač na sirotinju.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37827" n="528">
					<seg xml:id="ParlaMint-HR_T6.S13.u37827.s0">Hvala. U ime kluba HDZ-a, gospodin zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37828" n="529">
					<seg xml:id="ParlaMint-HR_T6.S13.u37828.s0">Poštovani predsjedniče, državni tajniče, kolege zastupnici. Pa ja posebno cijenim zabrinutost oporbe za socijalnom sudbinom radnika i građana Hrvatske, no šteta što nisu bili toliko zabrinuti u ono vrijeme kada su i sami obnašali vlast i na neki način mogli doprinijeti boljoj sudbini socijalnoj tada radnika i građana. No radi ozbiljnosti moram naglasiti realne činjenice zbog kojih se donose danas ovi interventni zakoni. Ja vjerujem da bi to mogla razumjeti i oporba, je li tako kolega Vidović. No negativni gospodarski tokovi sa svjetskih financijskih tržišta prelili su se i na Hrvatsku, posebno na naš realni sektor kojem su se upravo iz tog razloga znatno smanjili planirani prihodi za financiranje svih javnih obveza, uključivo znači i mirovinskog osiguranja. Pad gospodarske aktivnosti o kojem je govorila i zastupnica Antunović, a i državni tajnik, ima sigurno za posljedicu smanjenje i gospodarskog rasta od 6,7% u prvom tromjesečju ove godine. Normalno da je to, da je razlog tome smanjenje potrošnje, da normalno smanjenje i proizvodnje, posebno je tu građevinarstvo stradalo, kao i robne razmjene s inozemstvom. Zbog tako negativnih gospodarskih aktivnosti prihodi državnog proračuna sigurno bilježe i značajan pad, stoga se pokazala prijeka potreba za uvođenjem maksimalne štednje gdje je to god moguće uključujući i područje plaća i mirovina. No podsjetit ću vas na činjenicu, a vjerujem da svi dobro pamtimo da u posljednjih 5 do 6 godina razina socijalnih prava u Hrvatskoj je znatno povećana. Ne govorim to bez veze i ne naglašavam to iks puta, nego upravo zato da razmislimo koja je cijena te razine socijalnih prava. Mirovine su povećane posljednjih 6 godina za 50%, prosječna mirovina je iznosila tada, prije 6 godina tisuću 500 kuna, danas iznosi 2 tisuće i 200 kuna. Minimalna plaća povećana je za 60%. Prije 6 godina iznosila je tisuću 800 kuna bruto.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37829" n="530">
					<seg xml:id="ParlaMint-HR_T6.S13.u37829.s0">Pardon. Je li netko ometao gospođu Antunović kad je govorila?</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37830" n="531">
					<seg xml:id="ParlaMint-HR_T6.S13.u37830.s0">Tisuću 800 kuna bruto.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37831" n="532">
					<seg xml:id="ParlaMint-HR_T6.S13.u37831.s0">Pa pustite čovjeka da govori.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37832" n="533">
					<seg xml:id="ParlaMint-HR_T6.S13.u37832.s0">Ili tisuću 392 kune neto. Kolega Vidović, vi ste to već zaboravili s onog vremena dok ste bili ministar rada i socijalne skrbi, a danas ona iznosi 2 tisuće 812,93 kune bruto ili 2 tisuće 251 kunu i 20 neto. Prosječna plaća povećana je za cirka 40%. Prije 6 godina iznosila je 3 tisuće 940 kuna, a danas neto prosječna plaća iznosi 5 tisuća 326 kuna. Naknada za nezaposlene, što će se sigurno bivši ministar socijalne skrbi prisjetiti, koliko smo ga dugo molili, iznosila je dugo, dugo 900 kuna do tisuću kuna, kad je uspio za 100 kuna povećati tu naknadu za nezaposlene. Danas ona iznosi 3 tisuće 600 kuna, odnosno sa ovim novim smanjenjem po zakonu o kojem ćemo normalno raspravljati ili danas ili sutra, iznositi će 2 tisuće 251 kunu za prva tri mjeseca, a do godine dana za nezaposlene sada iznosi 2 tisuće 600 kuna, a po ovom zakonu o kojem ćemo raspravljati iznositi će tisuću 800 kuna. Pa to ja mislim da je vrijedno pažnje, a posebno za one koji primaju tu naknadu. Povećane su naknade za rodiljne i roditeljske potpore, kao i dječji doplatak. Sva materijalna prava koja su uređena kolektivnim ugovorom, tu mislim normalno na državne službenike i namještenike, poštivana su, nisu dirana. Znači nije bilo jednostranog smanjenja tih plaća, da podsjetim na neka vremena kada su se prvo plaće smanjile 30 do 40%, a onda zamrznule. Takva razina socijalnih prava o kojoj sam sada govorio u novonastalim uvjetima globalne gospodarske i financijske krize koja je bitno utjecala na gospodarsko i socijalno stanje u Republici Hrvatske nije trenutno, bolje rečeno u ovu narednu godinu dana, više financijskih izdržljivo i zbog toga se privremeno smanjuje. Naglašavam privremeno. Ja znam da je to teško možda prihvatiti privremeno, jer sjećamo se vremena kad nije bilo privremenog smanjivanja socijalnih prava. Predloženim zakonom uvodi se poseban porez na plaće i mirovine i druge primitke, te obustava usklađivanja mirovina prema odredbama Zakona o mirovinskom osiguranju. Ovaj interventni zakon, kao što sam rekao ima ograničeno trajanje na rok do 31. prosinca iduće godine, to je 2010. godina, a cilj mu je da u tom razdoblju doprinese povećanju prihoda i smanjenju ukupnih rashoda u državnom proračunu. Ovim posebnim porezom su obuhvaćene plaće, mirovine i drugi primici, kao što je ovdje već rečeno, a plaća se po stopi od 2% na ukupan iznos plaće i mirovine iznad 3 tisuće kuna, a po stopi od 4% na ukupan iznos plaće i mirovine veće od 6 tisuća kuna. Oporezuje se po načelu pravednosti i razmjernosti, tj. oni koji imaju veću plaću i mirovinu će normalno više izdvajati, odnosno više plaćati. No, s obzirom na načelo pravednosti jednakosti i razmjernosti što proizlazi iz samog Ustava Republike Hrvatske prema kojem je svatko dužan sudjelovati u podmirenju javnih troškova razmjerno svojim mogućnostima, slažem se tu sa zastupnicom Antunović pa onima koji isto tako misle, Vlada je trebala a predlažem da to učini ako će ići na naredni rebalans, obuhvatiti i kategorije građana koji ostvaruju prihode od obavljanja samostalnih zanimanja. Na primjer, odvjetnici, bilježnici, liječnici, stomatolozi u privatnoj praksi, obrtnici itd. To su sve grupacije sa većim prihodima i dohocima od većine radnika. I doista ne vidim razlog, bez obzira što su oni oporezovani sada po većem porezu, ali mi smo u jednoj izvanrednoj situaciji i ne treba ih tu štedjeti i ne vidim razloga da oni budu pošteđeni te kategorije. To jest da se i za njih uvede plaćanje poreza pa makar u paušalnom iznosu, npr. do neke razine mjesečno koliko plaća jedan prosječan radnik u Republici Hrvatskoj. Isto tako prema Ustavu i građanskom moralu bilo bi pravedno da plaćaju ovaj poseban porez iznajmljivači nekretnina, športaši, na za rade kao i na prihode od dividende udjela u dobiti. Kada već naglašavam takvu pravednost, tada treba isto tako skrenuti pozornost i na otpremnine koje nisu obuhvaćene ovim zakonom. A isto tako nema logike da radnik na bolovanju može ostvariti kroz naknadu za bolovanje veći primitak od utvrđene razine plaće kao granicu za plaćanje posebnog poreza, a koja mu ne će biti oporezovana. Kada bi znači sve ove kategorije koje sam pobrojao, sudjelovale u plaćanju ovog posebnog poreza na svoje prihode, tada bi sigurno još više ostvarili prihoda u državni proračun, nego što je to sada planirano. I zbog svega toga, uvažavajući ovu situaciju o kojoj sam rekao da treba ozbiljno razgovarati, zašto se donose ovi interventni zakoni, Klub Hrvatske demokratske zajednice je podržao donošenje ovog zakona. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37833" n="534">
					<seg xml:id="ParlaMint-HR_T6.S13.u37833.s0">Hvala. Ispravci. Prvo gospodin zastupnik Silvano Hrelja. Izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u37834" n="535">
					<seg xml:id="ParlaMint-HR_T6.S13.u37834.s0">Gospodin Kunst je rekao da su u posljednjih 6 godina mirovine povećane 30 i nešto posto, što nije točno. Mirovine su se u 6 godina usklađivale sa rastom plaća i porastom troškova života. 18 mjeseci su se usklađivale sa rastom plaća, a sve ostalo po izvornoj ili korigiranoj švicarskoj formuli. I kada se ovdje govori o nekim strahovitim porastima bruto iznosa za mirovine, onda treba reći da je u posljednjih 6 godina broj umirovljenika narastao za gotovo 200 tisuća umirovljenika. Jer mi mjesečno imamo svaki mjesec 4 tisuće umirovljenika više. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37835" n="536">
					<seg xml:id="ParlaMint-HR_T6.S13.u37835.s0">Hvala. Isprava, gospodin Željko Jovanović. Izvolite.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u37836" n="537">
					<seg xml:id="ParlaMint-HR_T6.S13.u37836.s0">Hvala gospodine predsjedniče Hrvatskog sabora. Ispravljam netočan navod kolege Kunsta koji je izjavio da je ovaj porez, porez koji je načelo pravednosti, jednakosti i razmjernosti. Kolega Kunst to ne da nije načelo pravednosti, jednakosti i razmjernosti, to je kao što smo puno puta jučer čuli harač na građane Hrvatske. Nakon harača na bolest dobili smo harač na život. Rastrošnu državu opet moraju spašavati građani i umirovljenici koji su upravo socijalnom osjetljivošću vaše Vlade dovedeni do toga da prosječna neto plaća pokriva 79% potrošačke košarice, a prosječna mirovina iznosi jedva 40% od prosječne plaće. Istovremeno ne dira se kapitalna dobit, ne dira se kapitalna imovina, a ne dira se zapravo najveći potrošač, a to je država. Država ostaje rastrošna i ništa se nije uštedilo. Uostalom amandmanima koje je SDP-e podnio, jasno smo pokazali da uopće nije bio potreban harač na bolest, bilo je dovoljno stavki da se rezanjem tih nepotrebnih stavki uštedi iznos koji ćete vi uštediti ovim haračom na život građana Hrvatske.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37837" n="538">
					<seg xml:id="ParlaMint-HR_T6.S13.u37837.s0">Hvala. Ispravak gospodin Davorko Vidović. Izvolite.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37838" n="539">
					<seg xml:id="ParlaMint-HR_T6.S13.u37838.s0">Pa ja bih teško mogao izabrati navod koji ću ispraviti, jer je ovo naprosto čitavo izlaganje bilo netočno i krivo. I ono što mene čudi da jedna velika stranka kao što je HDZ dozvoljava čovjeku koji ne raspolaže ili svjesno obmanjuje da uopće govori u ime kluba. Sve jedna brojka, sve i jedan podatak su bili potpuno netočni, svi izračuni su netočni. Primjerice, mirovine su u prošlom mandatu Sanaderove vlade rasle 15% nominalno, realno 0,6% niže, nego što su bile 4 godine prije toga. Ne govorim sada o godini i pol ovog mandata. Dakle, sve odreda je potpuna besmislica. Ali što ćemo mi govoriti kao da penzioneri ne znaju nrp. Kolika im je mirovina i koliko su mogli kupiti 2004., a koliko mogli 2007., osme ili devete. Tako da je to sve zapravo jedna velika potpuna besmislica. I ja bih molio da se uozbiljimo u ovom Saboru i da prestanemo govoriti neistine. Ili ako vi ne volite tu riječ laži koje ničemu ne služe.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37839" n="540">
					<seg xml:id="ParlaMint-HR_T6.S13.u37839.s0">Hvala. Gospodine Vidoviću, niti vi možete određivati tko će govoriti u ime HDZ-a, niti HDZ može govoriti u ime SDP-a. to vaša stvar nije. A koliko je tko govorio neistine, to će se vidjeti. Diskvalifikacije ne dolaze u obzir, diskvalifikacije. Mislim da to nije uredu. Budimo tolerantni raspravljajmo ali nemojmo diskvalificirati jedan drugoga. Gospodin Marin Jurjević, ispravak netočnog navoda.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37840" n="541">
					<seg xml:id="ParlaMint-HR_T6.S13.u37840.s0">Hvala. Netočan navod kolega Kunsta da ovaj zakon znači uvođenje maksimalne štednje i to na načelu pravednosti. Ne vodi se maksimalna štednja, nego se uvodi maksimalan udar na najugroženije slojeve u Hrvatskoj, jer su se bogatašima proglasili oni koji imaju 3 tisuće i jednu kunu plaću. Dakle, štedi se što je najgore na njihovom pravu na dostojanstven život od rada i zaista je ako već to radi ova Vlada, krajnji cinizam da se to naziva pravednošću. To je sve samo nije pravedno. To je sve, samo nije dostojanstveno.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37841" n="542">
					<seg xml:id="ParlaMint-HR_T6.S13.u37841.s0">Ispravak netočnog navoda gospođa Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37842" n="543">
					<seg xml:id="ParlaMint-HR_T6.S13.u37842.s0">Netočno je što je gospodin zastupnik ustvrdio da se nije diralo u dječje doplatke. Naime, koliko je već rebalansa bilo dozvoljavam da je zaboravio da je zadnjim rebalansom umanjen upravo, da su umanjeni dječji doplatci. Ali očito da je rebalansa već puno, da će rebalansa proračuna biti toliko dok proračuna uopće bude bilo. Dakle, idete očito do posljednjeg daha. Govoriti daje ovo pravedno. Pa je ovo nepravda, to je apsolutno netočno. Ovaj drugarski harač koji ste uveli pa to je nepravda koja vapi do neba. Ali zapamtite, tko sije nepravdu žanje gnjev.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37843" n="544">
					<seg xml:id="ParlaMint-HR_T6.S13.u37843.s0">Hvala. Gospođa Romana Jerković ispravak.</seg>
				</u>
				<u who="#JerkovićRomana" ana="#regular" xml:id="ParlaMint-HR_T6.S13.u37844" n="545">
					<seg xml:id="ParlaMint-HR_T6.S13.u37844.s0">Hvala lijepo. Najveća netočnost i neistina koju sam čula iz izlaganja kolege Kunsta je da ovim zakonom se oporezuje po načelu pravednosti. To apsolutno nije netočno. Vi očigledno ne znate niti što je pravedno a još manje što je pošteno. Jer reći da je pravedno to da umirovljenici sa 3 tisuće i 100 kuna plaćaju porez nema veze s razumom. Reći to da četveročlana obitelj sa primanjima od 3 tisuće i 500 kuna mora plaćati porez .../Govornica je isključena, ne čuje se./... Mislim da ste izgubili svaki kontakt sa realnošću a s radnicima ga niste imali ni onda kad ste ih zastupali pa to ne možemo od vas očekivati ni sada. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37845" n="546">
					<seg xml:id="ParlaMint-HR_T6.S13.u37845.s0">Na redu je klub HNS-a gospodin zastupnik Goran Beus Richembergh. Izvolite.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u37846" n="547">
					<seg xml:id="ParlaMint-HR_T6.S13.u37846.s0">Poštovani gospodine predsjedniče, kolegice i kolege, predstavnici Vlade. Pred nama je jedan zakon kakvoga rijetko koji parlament doživi u svome mandatu. Što bi rekli namet na vilajet, odnosno netko se sjetio da u izrazu vlastite nemoći, naravno radi se o Vladi, izrazu nemoći da radikalno obračuna s troškovima države koji su narasli kao germa u relativno kratkom vremenu od nekoliko godina, dakle da sjekiranjem krene na građane i umirovljenike oduzimajući im teško stečen novac. Podsjećam da je Hrvatska demokratska zajednica dobila izbore između ostaloga suprotstavljajući svoju poruku o tome kako ne želi uvoditi nikakve nove poreze svima nama koji smo propitivali mogućnosti da se drugačijom fiskalnom politikom stabilizira ekonomska snaga države. Kada se govorilo o mogućnosti oporezovanja kapitalne dobiti to je proglašavano maltene izdajom u trenutku kada stotine tisuća Hrvata kupuju dionice. Danas te stotine tisuća Hrvata dolaze u škare novog poreza. Ne zove se, nije šija nego vrat ali je nepravedan prije svega jer ne zahvaća one koji imaju nego ide redom ali opet u onom sloju koji nije klijentelistički sloj HDZ-a ni HSS-a. Dakle, Vlada nema snage porezom propitati imovinu, kapitalnu dobit i destimulirati izvlačenje dividende odnosno stimulirati njeno reinvestiranje u hrvatsko gospodarstvo kako bi se usmjerilo ulaganje profita u proizvodnju nove vrijednosti i to je ili strah i nekompetentnost ili smišljeno pogodovanje vlastitim klijentima. Demagoška poruka Vlade da se teret krize ravnomjerno raspoređuje na sve građane Hrvatske prije svega nije točna, a i kad bi bila točna bila bi opasna jer bi to bio jedan neprimjereni utilitarizam. Nije točna zbog toga što nije istina da svi podnose teret krize jer su iz priče o ovom novom porezu izuzeti pomno ne samo oni koji imaju prihode do 3 tisuće kuna nego i oni koji imaju jako mnogo a ne zna se kako su to zaradili. Među njima i neke profesije kojima je teško uopće kontrolirati dohodak. Kada bi bilo istinito i kad bi Vlada doista raspisala porez svima jednako e to bi bilo opasno jer građani nisu dužni plaćati ovakvu politiku Vlade, jer građani nisu krivi za gospodarsku krizu. Nisu svi građani jednako sudjelovali u procesima koje je stimulirala Vlada povećanjem svoje prije svega javne potrošnje a onda i podizanjem razine nelikvidnosti koja koči čitav gospodarski sektor. Dakle, nisu svi građani jednako sudjelovali da bi im se jednako nametala ova obveza. Najbolje će proći naravno ponovo tajkuni. Malo koji tajkun uopće ima plaću, a ako ima plaću onda su to smiješne plaće od kojih se čudom čudite kako su namakli toliko bogatstvo jer postoje naravno načini kako da se živi luksuzno na visokoj nozi, kako da se leti privatnim avionima, jahtama, kako da se koriste sve moguće blagodati ovoga svijeta a da u svojoj poreznoj kartici imate neke sitne novce pa bi se čudom čudio čovjek kako ti ljudi uopće spajaju kraj s krajem. Građani nisu doveli do ove krize nego Vlada koja 6 godina gradi i provodi jedan fiskalni model razvoja koji nije održiv, koji prije svega podrazumijeva galopirajući rast državnoga proračuna, dakle Vlada koja u 6 godina nije bila u stanju dovesti do proračunskog balansa. Sjetite se još u 10. mjesecu prošle godine Vlada je najavljivala da će riješiti pitanje budžetskoga deficita pa je u zadnji čas došla s prijedlogom proračuna za ovu godinu koji je ipak uključivao budžetski deficit. Već tada se na sva usta iz stručnih krugova, iz političkih krugova tražilo i molilo da se sjedne i da se odluči o radikalnim mjerama koje će zapravo dovesti do budžetske ravnoteže jer deficit koji je stvarala Vlada nažalost nije išao u razvoj jer deficit sam po sebi nije problem ako se njime financira razvoj. Ali ako se njime financira potrošnja onda je to veliki problem, to je uteg oko nogu i to je perpetum mobile koji nam se sada stavlja pod nos. Vlada se ljuti kad se ovaj porez naziva haračem. To nije izmislio nitko od nas ovdje, to je narodni genij prije nekoliko dana pustio u opticaj sjećajući se onih stihova Mažuranića koji kažu &quot;harač rajo, harač treba&quot;, a oni odgovaraju… … /Upadica: Šta se dereš!/… To nije deranje, gospodine Jarnjak, nego ekspresivno izražavanje. Radi se o pjesmi, gospodine Jarnjak. Volio bih da malo više čitate poeziju. … /Govornici govore u glas, ne razumije se./… Dakle, oni odgovaraju &quot;hljeba, hljeba gospodaru, ne vidjesmo davno hljeba&quot;. Teret krize treba prije svega ponijeti država odnosno Vlada koja je i dovela do nje, smanjujući nabujalu potrošnju i smanjujući prekobrojnu administraciju u javnoj upravi i javnim poduzećima. Zašto je narod ljut? Vidi li uopće Vlada da je narod ljut? Zašto Vladi poručuje, citiram, to nisu moje riječi: &quot;stegnite vi remen, bando lopovska&quot; ili citiram: &quot;uzmite sebi, a ne nama&quot;. Zašto to ljudi govore? Ako nije svjesna što se u društvu događa, bojim se da će ova Vlada udariti o zid narodnoga gnjeva i tada će biti kasno rješavati ove probleme, a sigurno neće više biti moguće s ovom Vladom. Teret krize treba prebaciti na leđa onih koji su se obogatili klijentelističkom politikom ove Vlade, koji su stekli imovinu na sumnjivi način, koji su se obogatili kroz razne zloupotrebe javnih nabava. Evo u javnosti tek jedan slučaj kakvih 700, 800 tisuća kuna. Ima tih kamiona jako mnogo i kad bi se pobrojalo gdje je sve iscurio državni novac bila bi to jedna velika kolona, vjerojatno i do Kine, u svim ovim godinama. A da nije tako zašto bi Vlada sad najavljivala središnji sustav javne nabave. Pa da nije sama svjesna da joj curi novac na sve strane, zašto bi sad najavljivala da će uvesti reda? A gdje je do sada bila, zašto do sad reda bilo nije? Znači, priznala je taj problem. Ovaj će porez smanjiti kupovnu moć velikoga broja građana i definitivno velikog broja hrvatskih obitelji. Ovo je porez kojega uopće ne zanima koliko prihod od 3001 kune hrani gladnih usta … /Govornik isključen./… Vlada stavlja crtu na 3000 kuna, proglašavajući očito tu vrstu primitaka i plaća sasvim dovoljnim za život. To je naravno za svaku osudu. Mi u HNS-u ne možemo prihvatiti ovakav pristup rješavanju problema, to nije politika iza koje mogu stati liberalni demokrati u Hrvatskoj. Vlada avanturistički okreće leđa od problema i zahvaća u prihode najugroženijega sloja. To je onaj sloj koji pokušava živjeti od svoga rada, to je sloj koji na leđima nosi Hrvatsku i sve nas. Jednom sam rekao pa ste se naljutili, ali sad ću od gušta ponoviti. Dok god mi ovdje nismo svjesni da naša plaća ide iz plaća običnih građana, radnika, umirovljenika, dotle nećemo shvatiti njihove probleme. HNS neće podržati ovaj prijedlog zakona o nametu na vilajet. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37847" n="548">
					<seg xml:id="ParlaMint-HR_T6.S13.u37847.s0">Hvala. Imamo ispravke. Prvo gospodin Krunoslav Markovinović. Izvolite.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37848" n="549">
					<seg xml:id="ParlaMint-HR_T6.S13.u37848.s0">Pa evo, moram …</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37849" n="550">
					<seg xml:id="ParlaMint-HR_T6.S13.u37849.s0">Molim vas! … /Upadica se ne čuje./… … /Govornici govore u glas, ne razumije se./… Molim vas, ja nisam čuo, ali da je gospođa rekla tu riječ, ja to osuđujem da je rekao bilo tko. Takav rječnik u sabornici nećemo tolerirati. Da sam čuo, gospođa bi dobila isti tren opomenu. Molim vas, nemojte upotrebljavati takve izraze u sabornici. Nemojte se međusobno vrijeđati. … /Govornici govore u glas, ne razumije se./… Kako? … /Upadica se ne čuje./… /Smijeh/ Ne znam, ako je rekla i to… … /Govornici govore u glas, ne razumije se./… Ja vas molim, kolegice i kolege, nemojmo se spuštat na razinu da tako kažem ispod razine saborskih zastupnika. Molim vas! I završit ćemo ovu raspravu samo ako se budemo međusobno poštovali. Nemojmo se podcjenjivati, nemojte se omalovažavati između sebe. Ja vidim takvih ironičnih osmjeha, ali to nije u redu. To je nedostatak argumenata. Pretjerivanje i vrijeđanje, to samo kad se nema argumenta onda se to upotrebljava. Molim vas, gospođo ako ste to rekli to nije u redu, ispričajte se ako ste rekli. Ako niste, molim lijepo. Gospodine Markovinović, izvolite. Oprostite, ali morao sam malo na ovom primjeru upozorit sve nas zapravo.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37850" n="551">
					<seg xml:id="ParlaMint-HR_T6.S13.u37850.s0">Dobro, evo u Hrvatskom saboru ćemo govorit hrvatski pa ću ja evo ispravit kolegu na hrvatskom jeziku, njegovu tvrdnju, jasno neistinitu tvrdnju da Vlada nije kompetentna da nas izvuče iz ove krize. Ako nije Vlada, a tko je onda? Vlada koju najavljujete recimo u kojoj je kolega Linić, kolega Čačić, a građanin Čačić zadnje vrijeme priča priče zaboravljajući da je kao ministar stotine ugovora potpisao sa vlastitim firmama … … /Upadica se ne čuje./… Gospodo draga, ja sam … … /Govornici govore u glas, ne razumije se./… Dajte probajte ispravit to … /Govornik isključen./… Nemojte isključivati, ajde. Probajte ispravit točan navod. Dalje, ako kolega govori netočno da bi bila duga kolona kamiona, kamiona je vrlo malo, svega 39, ali u toj koloni i to kupljeno, to ćete vidjeti uskoro, na ispravan način. Ali u toj koloni trebalo bi pridodat osam nagibnih vlakova 2003., 210 cisterni Mercedesovih…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37851" n="552">
					<seg xml:id="ParlaMint-HR_T6.S13.u37851.s0">Hvala!</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37852" n="553">
					<seg xml:id="ParlaMint-HR_T6.S13.u37852.s0">I slične stvari kupljene na nelegalne načine.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37853" n="554">
					<seg xml:id="ParlaMint-HR_T6.S13.u37853.s0">Hvala lijepa. Podsjetite se, molim vas, vi koji se ljutite da vam upadaju u riječ s pravom se ljutite kad vam upada se u riječ, ali se onda i vi ponašajte da ne upadate drugom u riječ. Gospodin Niko Rebić, ispravak netočnog navoda.</seg>
				</u>
				<u who="#RebićNiko" ana="#regular" xml:id="ParlaMint-HR_T6.S13.u37854" n="555">
					<seg xml:id="ParlaMint-HR_T6.S13.u37854.s0">Pa kolega Richembergh netočno tvrdi da ova Vlada ne nudi ovim rebalansom izlaz iz krize, nego samo uvodi harač. Dakle, to je potpuno netočno jer zapravo vi iz lijeve oporbene koalicije ne date šansu ovoj Vladi, tražite da smjesta poteče med i mlijeka i provocirate, želite da zdrave snage što prije dođu na vlast. Zapravo ta su vremena prošla, vi morate se naviknuti da je ova Vlada demokratski, legalno na vlasti i morat ćete se strpjet. Dakle, ako ne možete pomagati, nemojte odmagat. Ova Vlada sigurno zna što radi, a vi zapravo još u ovih 6 godina koliko sam ja u ovom Domu još nisam vidio da ste nešto suvislo ponudili hrvatskom narodu. Niste u stanju hrvatskom narodu vi ništa ni ponuditi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37855" n="556">
					<seg xml:id="ParlaMint-HR_T6.S13.u37855.s0">Sve su to zapravo replike. U ime kluba IDS-a, gospodin zastupnik Damir Kajin. Izvolite gospodine zastupniče.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u37856" n="557">
					<seg xml:id="ParlaMint-HR_T6.S13.u37856.s0">Da vam pročitam najprije jedan e-mail od jutros. Obraćam vam se, iako bi se iznenadili koju stranku ustvari podržavam, znači ne IDS, ali dobro, nije sada bitno, vis a vis ovoga zakona, pri bilo kakvom određivanju pragova u Republici Hrvatskoj uvijek se uzimalo u obzir obiteljski status, tj. koliko članovi obitelji ima u zajednici. Ovaj put to nije ni spomenuto u ovom zakonu. Evo nekoliko primjera iz razgovora s ulice. Suprug i supruga koji primaju po 3 000 kuna, a ne uzdržavaju nikoga pored sebe proći će bez odbitaka, što je i pošteno jer je plaća mizerna, kaže, ali u isto vrijeme radnik sa 6 000 kuna plaće imati će odbitak od 240 kuna. Dvoje supružnika sa 4 000 kuna plaće, svaki imati će odbitak po 80 kuna, a radnik sa 8 000 kuna plaće i troje ljudi na uzdržavanje imat će 320 kuna odbitka. Nitko nije uzeo u obzir broj članova obitelji koji se uzdržavaju. Molim vas da to iznesete u Saboru. Grupa građana iz Zadra ako se ne varam, tako je. Iz Jadrolinije. Čuo sam jednu saborsku zastupnicu tijekom rasprave o rebalansu kako se hvali s time da će milijun i 500 tisuća ljudi biti izuzeto od plaćanja kriznog poreza. Mislim da je stvarno jadno da se hvalimo s time kako toliko građana ima plaću manju od 3 000 kuna itd. Eto, to bi bilo otprilike ovo što je itekako vezano uz ovaj zakon. Mi se, mnogi se ovdje slažemo vjerojatno da Vlada od 2003. do 2006. samom činjenicom da je zaposlila preko 40 tisuća novih zaposlenika je naprosto dovelo do toga da mi danas moramo skidati plaće i mirovine. Da se to nije dogodilo, da je taj trend zapošljavanja bio recimo manji za 50%, evo mi smo mogli svi zadržati postojeće plaće i postojeće penzije. U državnom aparatu u ovoj zemlji radi u ovom trenutku preko 240 tisuća ljudi. Jasno je da je to danas preveliki teret za ovo naše ranjeno gospodarstvo. Da se razumijemo, ja isto tako mislim da u ovome času 152 recimo zastupnika je prevelik broj. Čini mi se da je tamo 2000. u ovom Parlamentu sjedilo 120 zastupnika. Imamo preveliki broj državnih tajnika koji su svi listom u daleko boljoj poziciji od zastupnika, imaju aute, mobitele, kartice, zastupnici to nemaju, ok, u redu. Ja mislim da je vjerojatno i previše ljudi, što ja znam, u uredu Vlade, Predsjednika države, ja mislim da su u našim javnim poduzećima prevelike te menadžerske naknade. Mi imamo situaciju da na Hrvatskoj željeznici imamo 4 stotine ljudi koji imaju menadžerske ugovore. Od tih 4 stotine ljudi, njih 107 sindikalista ima menadžerski ugovor. Mislim da imamo previše pučkih pravobranitelja, kako se tko sjetio, tako je predlagao nekog novog pučkog pravobranitelja za spolove, za djecu, za invalide, ne znam što, imamo zasigurno i preveliki broj općina, gradova, županija itd., itd. Ono što u ovom trenutku ne treba dirati, to je zasigurno zdravstvo, školstvo, policija. U državnoj + lokalnoj samoupravi + javnim poduzećima u ovom trenutku radi preko 300 tisuća ljudi i to je jasno postao jedan neizdrživ teret. U ovom času imamo, ako se ne varam milijun 580 tisuća radnika i imamo milijun 180 tisuća umirovljenika. To je omjer 1:1,38. A ako od tog broja odbijemo i ovih 300 tisuća ljudi, onda taj omjer je otprilike 1:1. To je za jednu ekonomiju, to je za jednu korumpiranu državu razumljivo jedan prevelik teret. Bruto iznos svih plaća za zaposlene u vrijeme koalicijske Vlade iznosio je 14 milijardi kuna. Danas je to 24 milijarde kuna sa zdravstvom 34 milijarde kuna. Znači, neće biti dosta smanjivati ne znam, kvazi porezima, ovima o čemu mi danas raspravljamo, samo plaće, doći će vrijeme kada će se morati i otpuštati. Ti ljudi, znam, biti će teret socijali, zdravstvu, mirovinskom sustavu. Jednom riječju, biti će isto tako teret samoj državi. Držim isto u ovom trenutku da proračun ne bi mogao podnijeti potrebnu isplatu otpremnina kada bi danas na takav način rješavali se brojnih prekobrojno zaposlenih u državnoj administraciji. Dok je bilo dobro, Hrvatska Vlada se u strukturne reforme nije upuštala. U sadašnjoj situaciji, kao što netko predlaže da bi trebalo otpustiti 70 ili 40 tisuća ljudi ja mislim da je to nemoguće jer bi to značilo dodatan udarac na ionako već urušen proračun ako bi se prisegnulo davanju otpremnina ili pak prijevremenom nekom umirovljenju. No s obzirom na to da je tržište rada osiromašeno, tom se višku sada ne bi moglo ponuditi nikakva dodatna zaposlenja, a to je bilo tako 2001. godine kada se mogao zbrinuti višak policajaca, iako to jasno većina policajaca tada nije željela prihvatiti pa su 2003. svi listom ponovo vraćeni na posao. Za službenike i namještenike u javnim službama predviđena je povlaštena otpremnina, ako imaju više od 30 godina staža, u visini najmanje 65% prosječne bruto plaće isplaćena u posljednja 3 mjeseca za svaku navršenu godinu staža. Za državne službenike i namještenike nije u ugovoru određen potreban staž, a u računicu se uzimaju neto plaće. Uzmu li se u obzir da je prosječna plaća državnog službenika oko 3 tisuće i 500 kuna, te da se njihov višak procjenjuje u ovom trenutku, u ovoj zemlji na 40 tisuća, potrebna sredstva za njih, ako bi svi imali 30 godina staža dosegnula bi, znači ta otpremnina, oko 8 milijardi kuna što jasno je to država u ovom trenutku ne može osigurati. No kako se može očekivati da bi možda najviše otkaza bilo u policiji, u MORH-u, za njih vrijede drugi kolektivni ugovori, da ja sada to posebno ne elaboriram. Jasno je, nije problem Hrvatske samo rashodna strana. Ja ne mislim da su penzije visoke. Dapače, one su sramotno niske. Ja ne mislim da su plaće u državnom tom aparatu velike. Nisu. Mizerne su. Ja ne mislim da je plaća premijerke, predsjednika Sabora od 19 tisuća kuna sada velika plaća. Nije. Ali problem Hrvatske je i ta prihodovna strana, a prihoda vidite i sami da jednostavno nema. Problem Hrvatske u ovom trenutku možda broj jedan je kako doći do deviza, kako bi se samo ove godine servisirao vanjski dug koji premašuje 14 milijardi eura, 14,7 milijardi eura. To jasno ne govorim napamet, jasno je da se toga što će biti sa servisom tog vanjskoga duga svi u velikoj mjeri pribojavamo. Prije nego što kažem da se za mirovine 2000. godine npr. izdvajalo 20,2 milijarde kuna, 2009. 48,8 milijardi kuna, za zdravstvo 2000. 9 milijardi kuna, 2009. 27 milijardi kuna. Za školstvo 2000. 6,6 milijardi, danas 11,9 milijardi kuna. Da spomenem i punjenje proračuna za prvih 6 mjeseci. Porez na dohodak 37,2% od planiranog. PDV 42,3% od planiranog, za prvih 6 mjeseci. Porez na promet svega 36,9%. Trošarine na automobile svega 29% od planiranog. Trošarine na alkohol 28,8%. U ovoj zemlji čovjek se više ni napiti ne može. Trošarine na duhan 38,3%. Trošarine na naftu 44,2%. Trošarine na uvoz 42,8%. Doprinosi za zdravstvo, tu su relativno korektno izračunati 48,7%, znači u veličini planiranog. Za mirovine 48,9%. To sve govori, ti brojevi, da nam se loše piše i da će prava kriza u ovoj zemlji dosegnuti svoj vrhunac ili ne znam svoj maksimum negdje u prvoj polovici 2010. godine. Osobno predviđam da bi se to moglo dogoditi u 5., 6. mjesecu tih pred sezonu 2010. godine. Gdje smo onda danas? Bojim se da smo pred nekim totalnim kaosom, a taj kaos mislim da potiču i vladajući bijegom od prijevremenih izbora. Ma ne da bi opozicija ponudila neki med i mlijeko, jasno nemamo nitko, nitko nema čarobni štapić, ali mislim da bi ova država dobila malo političkog mira, a to bi bilo sudbonosno da se možda mogu sprovesti pa i radikalniji rezovi i sprovesti možda i radikalnije reforme i da se građanima ponudi kakva takva, kako to neki vole reći, nada na kraju tog tunela. Pratim recimo prilike u Istri vidim da izvoz radi, prvi smo osjetili krizu zbog naše izvozne ekonomije, ali izvoz raste, to je dobro. Međutim oni koji rade sa domaćim tvrtkama, ti će zapravo tek sada zapasti u prave probleme. Jasno je da mi danas ne možemo obećati, šta ja znam povećati ćemo izvoz preko noći. Ne ide to tako. Za to nam treba dvije, tri, četiri godine, trebaju nam strane investicije, ni njih nema. Mi ne možemo povećati preko noći turistički prihod. Da bi se napravilo 10 hotela treba vam jedna milijarda eura, trebaju vam investicije, trebaju razne dozvole. To je posao od najmanje 3, 4 godine. Vi ne možete reći povećat ćemo prihod od trgovine. Pa i za to jasno da bi se, treba ne znam 2, 3, možda 4 godine itd., itd. Ali danas, ono što mislim, treba stvoriti temelje da se za 2, 3, 4 godine poveća industrijska proizvodnja, da se poveća turizam, obrtništvo, ali jasno i standard građana uz 2, 3 godine odricanja koje je pred nama. Bez toga od Hrvatske mogu ostati samo ruševine. Sve ćemo rasprodati, ostat ćemo bez ičega, sukobit ćemo se unutar Hrvatske po nekim grupama, po regiji, po ideologiji, ta radikalna desnica preko nekih koncerta već nam poručuje svoje pozdrave, radikaliziraju prilike, i bojim se da ćemo u godini pred nama možda češće biti na nekim ili pred nekim barikada nego u ovoj sabornici. Znam isto tako da ovaj porez koji se sada nudi, koji je nota bene nepravedan, bojim se da ga neće ukinuti ni neka buduća vlast. Ali ova vlast nema mandat za takvo što, jer je do jučer svima nama lagala u lice da krize u ovoj zemlji nema. To je možda i razlog nekih odlazaka sa političke scene. I utoliko mislim da neka se Vlada ne igra sa socijalnim bunt, jer će socijalni bunt na kraju sve pomesti, i Vladu i politiku, a tek tada ako bi se to dogodilo nastala bi prava kriza. No i ovdje, kod ovog zakona još jedno pitanje se otvara. Gospodo što je sa kolektivnim ugovorom? Da li sada poslodavac, da bi ispunio kolektivni ugovor, mora povećati prihode ne za 2,4, nego recimo za 3, odnosno 5 zarez nešto posto. Ili će tu jednu, pod navodnicima, tranzicijsku mjeru snositi sam radnik. Da li mi možemo sada van snage staviti hiljadu, dvije, tri, ne znam koliko kolektivnih ugovora ima u ovoj zemlji? Mislim da bi se o tome isto tako trebalo razmisliti. I nije pravično iako je tako uvijek bila, da je teret u pravilu snosila sirotinja. Izgleda da će tako biti i ubuduće. Iako bi u ovoj prilici netko tajkunima trebao postaviti pitanje, gospodo kako ste došli do prvog milijuna eura. Sve u svemu zakon je ovako postavljen nepravičan. Porez na plaće, mirovine i druge primitke oporezovane stopama od 2% iznad tri tisuće kuna i 4% iznad 6 tisuća kuna će u 2009. proračunu donijeti 755 milijuna kuna. A u dvije godine primjene s neusklađivanjem mirovina 2,12 milijardi kuna. Povećanje stope PDV na 23% u 2009. donijet će nekih 502 milijuna kuna, godišnje je tek milijarda i 500 milijuna kuna. Trošarine od automobila, plovila itd. to su minimalne naknade. Naknada za nezaposlene to je krajnje nepravično se smanjuje za nekih 20 koliko, 15 milijuna kuna to treba promijeniti itd.đ A što se tiče ove vrste poreza jasno da je on nepravičan i daj Bože da ga buduća Vlada bude u stanju ukinuti, sumnjam.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37857" n="558">
					<seg xml:id="ParlaMint-HR_T6.S13.u37857.s0">U 11,15 je prošlo vrijeme za prijavu rasprave od 10 minuta. Imamo ispravke, gospodin Frano Matušić. Izvolite.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37858" n="559">
					<seg xml:id="ParlaMint-HR_T6.S13.u37858.s0">Zahvaljujem gospodine predsjedniče. Pa netočan je navod kolege Kajina da je ova Vlada zaposlila 40 tisuća zaposlenika u državnom. To je potpuno netočno. Ja ne znam odakle je dobio taj podatak, ali bi volio da to predoči javnosti, da točno kaže gdje se to zapošljavanje dogodilo, u kojim institucijama? Ako je mislio na zdravstvo, školstvo, na MUP itd. ni tu nije zaposleno. Daleko manji broj je zaposleno ljudi i u tim institucijama. Prema tome nema razloga da obmanjuje javnost na način kako to on uvijek i radi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37859" n="560">
					<seg xml:id="ParlaMint-HR_T6.S13.u37859.s0">Ispravak gospođa zastupnica Ljubica Lukačić. Izvolite.</seg>
				</u>
				<u who="#LukačićLjubica" ana="#regular" xml:id="ParlaMint-HR_T6.S13.u37860" n="561">
					<seg xml:id="ParlaMint-HR_T6.S13.u37860.s0">Zahvaljujem gospodine predsjedniče. Pa netočan je navod kolega Kajina da su se uredi pravobranitelja osnivali kako je god tko to htio, pa je kolega Kajin spomenuo i pravobranitelja za invalide. Kolega Kajin nisu invalidi, nego su osobe sa invaliditetom, to je prava stvar. A druga stvar, Ured pravobraniteljice za osobe sa invaliditetom osnovao se nakon dugog niza godina u kojem smo svi zajedno raspravljali da li je to opravdano ili nije. Postignut je dogovor, pa čak je i u Strategiji za osobe sa invaliditetom koju je donio Sabor 2003. godine, uvršteno da je potrebno osnovati Ured pravobranitelja za osobe sa invaliditetom. Dakle, dogovor je postignut i nemojte govoriti da su se uredi osnivalo kako je god to htio ili kako je to nekom palo na pamet.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37861" n="562">
					<seg xml:id="ParlaMint-HR_T6.S13.u37861.s0">Hvala. Ispravak gospodin Stjepan Milinković. Izvolite.</seg>
				</u>
				<u who="#MilinkovićStjepan" ana="#regular" xml:id="ParlaMint-HR_T6.S13.u37862" n="563">
					<seg xml:id="ParlaMint-HR_T6.S13.u37862.s0">Hvala lijepo. Kolega Kajin je netočno naveo da ćemo se mi sukobiti među sobom na barikadama, jer radikalna desnica poziva na ovo ili na ono. Netočno apsolutno. Ja se ne mislim s nikim sukobljavati, na nikom mjestu. Naprotiv, kolega Kajin vi zapravo stalno s nekim obračunavate ovdje sa ovim i onim. Mi smo ovdje da se sučeljavamo mišljenje i da razmišljamo na drugačiji način, a ne da se sukobljavamo. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37863" n="564">
					<seg xml:id="ParlaMint-HR_T6.S13.u37863.s0">Hvala. U ime kluba HDSSB-a gospodin zastupnik Boro Grubišić. Izvolite.</seg>
				</u>
				<u who="#GrubišićBoro" ana="#regular" xml:id="ParlaMint-HR_T6.S13.u37864" n="565">
					<seg xml:id="ParlaMint-HR_T6.S13.u37864.s0">Hvala lijepo gospodine predsjedniče. Gospodo iz Vlade i kolegice i kolege zastupnici. Evo ovih dana kako rekoh jučer, zadesio nas je svaki tjedan rebalans jedan. Pa o rebalansu sam govorio zapravo kao o debalansu. S obzirom na stavke i ukupne iznose koji se tamo nalaze. A sada ovim Prijedlogom Zakona o posebnom porezu na plaće, mirovine i druge primitke, izazivamo zapravo i jedan disbalans. Izazivamo jedan nered kod onih na koje se ovaj prijedlog zakona odnosi. Naime, u ovome prijedlogu zakona u članku 1. jasno je istaknuto da je zakon počiva na načelima pravednosti, jednakosti i razmjernosti, temeljem kojih je svatko dužan sudjelovati u podmirenju javnih troškova razmjerno svojim mogućnostima. Kako je to lijepo rečeno i kako to lijepo zvuči. Kako netko reče kako to gordo zvuči, ovako formulirana rečenica. Ali kada se podrobno razmotre svi elementi ovoga zakona i onoga što se piše u trećem rebalansu ili debalansu ove godine i četvrtom koji će uslijediti kažu za mjesec dana, tako je najavljeno za rujan, onda vidimo da nema tih načela ni pravednosti, ni jednakosti, ni razmjernosti. Evo da ilustriram konkretnim činjenicama. Naime, u članku 5. ovog zakona koji je vrlo kratak i mogu ga citirati se kaže da će po stopi od 2% biti krizni porez na plaće, mirovine i druge primitke kod onih koji imaju primanja od 3 do 6 tisuća kuna, a po stopi od 4% kod onih koji imaju primanja veća od 6 tisuća kuna. E pa sada vidite tu imamo jedan prag. Dakle dvije stepenice, 3 tisuće i 6 tisuća kuna. Što je sa sljedećim stepenicama? Što je sa sljedećim pragovima? Ima li prag od 10 tisuća kuna? Ima li prag od 20 tisuća kuna? Možemo li povećati tu stopu upravo iz razloga iz članka 1. dakle po načelima pravednosti, jednakosti i razmjernosti da uvedemo još koji prag? Zanimljivo da su pragovi uspostavljeni na ovim da kažem najnižim gotovo rekao bih novčanim iznosima. I nadalje, kakva je to pravednost ako netko ima plaću 6 tisuća i 100 kuna i ima 5 članova obitelji, dakle naša obitelj sa troje djece i netko tko je samac i ima 6 tisuća kuna. Po istoj stopi od 4% bit će razrezan taj novi porez i taj iznos koji ne pogađa jednako obitelji koja ima troje djece i nekoga tko živi potpuno sam. Da li smo se upitali, jesmo li se upitali da li broj članova obitelji je važan kod donošenja ovakvih zakona? Upravo iz razloga te socijalne osjetljivosti koji su ovdje formulirani u članku 1. u načelima pravednosti, jednakosti i razmjernosti. Kada sam polazio ovamo u Zagreb onda mi je jedna sutkinja Općinskog suda u Slavonskom Brodu rekla doktore smijete li vi reći u Hrvatskom saboru da porezna uprava ne razmatra nijedno rješenje suda u kojemu je napisana odvjetnička dobit pa bi onda porezna uprava po toj odvjetničkoj dobiti izvršila razrez poreza. Pitao bi, nema ovdje ministra, ima ovdje gospode iz ministarstva, da li je porezna uprava ikada razmatrala koliko imamo ovdje, ne ovdje nego u Hrvatskoj odvjetnika i koliko su njihove zarade vidimo po njihovom standardu i vidimo da nitko ne gasi odvjetničku kancelariju a pitam se je li ikada porezna uprava primila presudu općinskih, županijskih i ostalih sudova po kojima bi onda mogla, iz kojih je razvidno po rješenju kolika je tarifa, kolika je dobit odvjetnika po jednom slučaju. Dakle, to nikada nije ušlo u državnu kasu, takav prihod nikada nije oporezovan i pitam se zbog čega. Isto kao što ovdje na lijevoj strani imamo opravdane zahtjeve da se oporezuje dividenda, imovina, ekstra dobit, kapitalna dobit itd., opravdane kažem zahtjeve uz koje, za koje i osobno smatram da treba naći načina u zakonskim odredbama kojima bi se to reguliralo. Ako možemo oporezovati one u pragu, u rasponu od 3 do 6 tisuća kuna umirovljenike koji su stekli, netko je rekao ovdje jedanput ovdje za govornicom stečena prava. Kada sam ja govorio o ovim BMW-ima i Audi-ima, vozačima i zaštitarima, bodyguardovima onda mi je gospodin predsjednik Sabora rekao da su to stečena prava dužnosnika. Pa stečeno pravo je i mirovina, stečeno pravo je i plaća ali se reže. Zašto se i neka druga stečena prava ne režu, govorim o ovim pravima o kojima se iz rebalansa proračuna vidi da nisu dirana a to su upravo da kažem institucije, uredi i ostalo državne uprave. I gospodo, možemo mi rebalansirati i uvoditi poreze kakve god hoćemo. Ovako pretrpana državna administracija i glomazni državni aparat ne može nijedna država platiti i puno bogatija država od Hrvatske. Zbog toga nema druge nama bez obzira da li bili novi izbori ili ne bili od rekonstitucije hrvatskog društva i Hrvatske države. To je ono što je gospodin pokoj mu duši Vlado Gotovac govorio potrebna je druga republika. Ako je Francuska peta republika onda zbog čega ne rekonstituirati Hrvatsku na principima druge republike, na nekakvim drugačijim načelima nego na onima koja su do sada vladali i pisali. Nema gospodina Šeksa ovdje, on je stručnjak za Ustav i konstitutivnost. Pardon! Već mi daje podršku u punom smislu, je li tako gospodine Šeks. Ali da se ja vratim ponovo na ovaj Zakon o posebnom porezu na plaće i mirovine. Dakle, jednom davno u Engleskoj u vrijeme Cromwella i ostalih uvedeni su porezi na dimnjake, porezi na prozore pa su ljudi zazidavali prozore. Dokle će naša Hrvatska država i naša hrvatska Vlada, kažem naša jer ona bi trebala biti Vlada svih građana Republike Hrvatske bez obzira tko je kakve stranačke pripadnosti, dokle će ići u ovim rebalansima i rezovima zaista je ne znam. Ako se ovako nastavi a radi se isključivo o spašavanju i krpanju proračuna, nipošto o antirecesijskim mjerama. I gdje je sada Ekonomijsko vijeće bivšega premijera koji sad evo se voza što bi rekli u Slavoniji po moru na Malom vitru, Velikom vitru, ne znam ni ja kako se zove ta jahta kažu panonskog jednoga tajkuna. Gdje je Ekonomijsko vijeće koje je razglabalo, razmatralo mogućnosti izlaska iz recesije? Je li jedina mjera dakle rebalans proračuna, je li to jedina antirecesijska mjera? Gdje nam je pokušaj da proizvodnjom, da investiranjem u proizvodnju ono što sam jučer govorio pa gospodin Kovačević nije shvatio, dakle u prerađivačko-prehrambenu industriju što je vrlo moguće, što je vrlo izvedljivo da to na taj način pokušamo riješiti povećanjem nekakve proizvodnje, povećanjem prodaje nečega što možemo proizvesti, što imamo, što nam je Bog dao. Prema tome, osim toga gospodine Kovačević vidite građani sa nepovjerenjem gledaju o namjeni trošenja onoga što bi se uštedjelo što ja zovem prelijevanje iz šupljeg u prazno, uzmi tamo daj ovamo, to je ovo 2 i 4% jer građani su izgubili povjerenje o namjeni trošenja ovih sredstava. Jasno da i kao za rebalans tako i za ovaj prijedlog zakona HDSSB neće glasovati. Hvala vam lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u37865" n="566">
					<seg xml:id="ParlaMint-HR_T6.S13.u37865.s0">Hvala. Pozitivno se odmarati u vlastitoj zemlji, bolje nego ići negdje drugdje se odmarati pa davati tamo novce drugima. Pozitivno se odmarati u vlastitoj zemlji na legalan način, pogotovo ako je odmor zaslužan. Prelazimo na pojedinačnu raspravu. Prvi je gospodin zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37866" n="567">
					<seg xml:id="ParlaMint-HR_T6.S13.u37866.s0">Hvala lijepo. Gospodine predsjedniče, kolegice i kolege zastupnici, državni tajniče. Evo da rasprava bude malo i povijesno okrenuta moramo se prisjetiti prije jedno dvije godine su se pojavili plakati diljem Hrvatske. Netko neiskusan tko nije u prvi mah dobro vidio šta piše na plakatima pomislio bi da dolazi jedan veliki klub Barcelona u Hrvatsku, pošto su to crveno plava boja, ali onda nakon šta je bolje pogledao vidio bi o čemu se radi. Znači, da malo pojasnimo. Na jednom dijelu plakata, možete ovdje i vizualno vidjeti, je bila plava boja, na drugom dijelu plakata je bila crvena boja. Na jednom dijelu plakata je bilo pisalo porez na dividende, na crvenom dijelu, nepotpisao, a na drugom dijelu plakata je pisalo protiv novih poreza, HDZ. I ljudi su poneki zbilja pomislili gle ovi govore istinu, uskoro će izbori, glasat ćemo za HDZ, oni govore istinu. Nažalost, evo dvije godine nakon toga mnogi od tih 800 i nešto tisuća ljudi su vidjeli da su prevareni. Danas dobivamo nove poreze, znači više nije priča protiv novih poreza nego za nove poreze i zato je dobro podsjetiti na ovakve primjere jer bit će plakata u budućnosti još. Svašta će na njima pisati. I vrlo je bitno građanima Hrvatske reći kada vide ovakav plakat ili kada vide plakat na kojem će biti potpis HDZ-a da ne vjeruju, jer vidite dvije godine nakon ono što je pisalo, što je bilo obećano ne dešava se. Uvode se novi porezi. Znači crveno plavo, vrlo jasno. Na plavoj strani laž, na crvenoj strani ono što bi trebalo napraviti, a to je porez na dividendu da oni ljudi koji nešto i zarade od kapitala u Hrvatskoj moraju nešto i platiti zbog toga što su to zaradili. A da se to ne dešava prvi puta treba podsjetiti, bila ja kampanja i 2003. Šta je onda HDZ govorio? Smanjit ćemo PDV na 20%. Sada ćemo imat danas raspravu oko Zakona o PDV-u gdje ga dižemo na 23%, znači nemojte i treći puta, poštovani hrvatski građani i građanke, nasjesti na ono što će vam poručiti stranka koja je ovdje na plavoj boji. Oni ne govore istinu. A kakav je ovo porez? Ja ovo neću nazvati porezom, ja ću ovo nazvati prijedlogom zakona o posebnom haraču na plaće, mirovine i druge primitke. To je posebni harač koji se uvodi ove godine zbog toga što država nije u stanju kontrolirati svoje troškove i zbog čega bi, i opravdano građani svakim danom pitaju, zaustavljaju nas na ulicama i pitaju zašto da mi to plaćamo. I onda nažalost morate im odgovoriti, pa većina HDZ, HSS, njihovi koalicijski partneri će donesti taj harač. Živimo u zemlji gdje se zakoni moraju poštovati i da slučajno ne bi bilo građanske neposlušnosti, oni će vam uzet prije nego što vi to novce dobijete, znači poslodavac će biti u obavezi platiti taj porez prije nego što vi dobijete neto plaću, mirovinski će uplatiti taj porez prije nego što vi dobijete mirovinu. Da im vi onda ne bi mogli reći što mislite o tom haraču i da onda ne vide koliko bi bilo uplata kada bi ljudi samostalno odlučivali da li će to platiti ili neće. A sve samo zbog jednog razloga, zato što je to nepravedno i nepošteno. Nepravedno zbog toga što se netko u ovoj zemlji sjetio, opet ću podsjetiti taj netko je na ovoj plavoj strani, piše i HDZ, možete to vidjeti ako je netko u nedoumici, da je preko 3000 kuna puno novca. To je veliki iznos koji ste zaradili, pa možete u ovim kriznim trenucima platiti 2%, umanjit ćemo vam za 60 kuna jer državi treba pomoć. Vama ne treba pomoć, državi treba pomoć. A 3000 kuna, dvije plaće nisu u stanju prehraniti jednu prosječnu hrvatsku obitelj, pogotovo u ovoj godini kada smo im još uzeli i školske udžbenike, kada smo im još uzeli i prijevoz u školu itd. Sve smo to uzeli od onih koji nemaju. Ali zato u proračunu, oni koji imaju, platit će puno, 30 milijuna kuna će platiti oni koji imaju jahte, aute itd. I to je ta, ja bih rekao, poštena Hrvatska koju nam nudi HDZ, koalicijski partneri HSS, bitno je ovdje reći, HSLS i zastupnici određenih manjina. Oni nam nude tu poštenu Hrvatsku da hrvatski građani koji nemaju plate zato što ta ista Vlada troši preko mjere, nije u stanju regulirati potrošnju pet, šest godina i sada će ih spasiti milijardu i 400 milijuna kuna harača koji će se ostvariti do kraja godine. Doduše od ovog dijela harača samo 750 milijuna kuna koji će platiti, rekli smo, otprilike 900 i nešto tisuća građana, a od onog harača, od PDV-a otprilike 500 milijuna kuna. Prosječna mirovina je, dame i gospodo, 2100 kuna, sa 3000 kuna se ne može živjeti ako imate četveročlanu obitelj, a dvoje zaposlenih i vi ćete sada nekome uzeti 2%, to je otprilike jedan dan u mjesec dana života troškova i sada tom čovjeku treba objasniti da u proračunu nije moguće smanjiti intelektualne stavke, intelektualnih ugovora, ugovora o djelu, da u proračunu nije moguće neke radove prebacit na sljedeću godinu, ali će oni morati platiti taj dio novca. Mi u SDP-u kažemo ne i to je nedopustivo i to je zadnje što ova Vlada smije napraviti, nažalost napravit će, ali to je nepravda koju ne smijemo dopustiti. Ne smijemo dopustiti da se sve prelama preko leđa najsiromašnijih. Mi smo predložili danas, i imat ćete priliku i vi u HDZ-u o tome se očitovati, našli smo u proračun uštede 1,6 milijardi kuna gdje ne bi bilo potrebe ovo uvoditi. Jasna poruka hrvatskim građanima ovo se ne treba uvoditi da HDZ ima volje napraviti uštede koje se napraviti u proračunu mogu. Nažalost, znamo svi kako će to završiti, teško se odvojiti od nekih javnih nabava do kraja godine. Znate kako to u Hrvatskoj ide, 40 milijardi, 45 milijardi nabava tijekom godine procjenjuje se da su 10% od njih preplaćene i da na mito i korupciju od 4 i pol milijarde kuna. I zbog toga naravno da se teško HDZ-u odvojiti u proračunu od ustezanja tih troškova koji bi se mogli, nego će se nabave i dalje provoditi. Radit će se ceste četiri puta skuplje nego što je to bilo prije pet godina. A nema veze, zna se tko će to platiti, hrvatski građani. To je poruka HDZ-a i protiv toga smo mi, ali svom srećom i sve više hrvatskih građana, sindikata koji opravdano najavljuju prosvjede i trebaju prosvjedovati protiv ovakvih harača. Ne treba se šutjeti jer se ovo ne smije dozvoliti da se radi. Ne smiju hrvatski građani, umirovljenici plaćati ovakvu vlast jer ovo nije pošteno i pravedno. I na kraju treba reći da SDP čim dođe na vlast, a vjerujem da će to biti prije nego što će isteći rok ovog zakona će ukinuti ovaj nepravedni zakon. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37867" n="568">
					<seg xml:id="ParlaMint-HR_T6.S13.u37867.s0">Hvala. 5 ispravaka, 1 replika. Prvi, gospodin zastupnik Frano Matušić.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37868" n="569">
					<seg xml:id="ParlaMint-HR_T6.S13.u37868.s0">Teško je nakon ovakvog govora koji je pun neistina ispraviti sve neistine, ali pokušati ću barem nekoliko. Kaže, Vlada nije u stanju regulirati potrošnju. Pa kolega, Vlada koja je iz godine u godinu smanjivala deficit državnog proračuna i dovela ga do razine kad je bio prijedlog za 2009. čak 0,8%, dakle za razliku od onih vaših famoznih 6,3% dovoljno govori na koji način je regulirala potrošnju. Drugo kaže HDZ ne govori istinu. Teška uvreda kolega za sve nas. Ja mogu reći da vi ne govorite istinu, ali neću reći da SDP generalno ne govori istinu. To je teška uvreda za sve nas ovdje. Nemojte vrijeđati. Kolega vi ako ne govorite istinu, a ne govorite istinu kad kažete da su 4 puta skuplje autoceste sada, nego što su bile u vrijeme Račanove vlasti. To nije istina. Pogledajte usporedne podatke koje je napravilo ministarstvo pa ćete onda vidjeti … /Govornik je isključen, pa ponovo uključen./ … Znam da je teško slušati istinu pa me zato gasite. Nije istina, dakle još jedanput ću ponoviti da su ceste 4 puta skuplje danas, nego što je bilo u Čačićevo vrijeme, to je totalna neistina. Imate usporedne podatke za ministarstvu, zatražite ih pa ćete vidjeti što je istina. I treće, isključili su me, rekao je da se sve prelama preko leđa najsiromašnijih. To nije istina jer su najsiromašniji izuzeti ovim zakonom. 900 tisuća umirovljenika je izuzeto i 560 tisuća radnika je izuzeto ovim zakonom.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37869" n="570">
					<seg xml:id="ParlaMint-HR_T6.S13.u37869.s0">Drugi ispravak, gospođa zastupnica Željana Kalaš.</seg>
				</u>
				<u who="#PodrugŽeljana" ana="#regular" xml:id="ParlaMint-HR_T6.S13.u37870" n="571">
					<seg xml:id="ParlaMint-HR_T6.S13.u37870.s0">Hvala lijepo gospodine predsjedavajući. Ispraviti ću netočan navod uvaženoga kolega iz SDP-a koji je rekao oni ne govore istinu, ovo je zakon o posebnom haraču. Država nije u stanju kontrolirati svoje troškove. Nije istina. Vi zapravo stvarate dojam da je osjećaj da ništa u životu zapravo nije važno, odnosno da je sve ono što činimo besmisleno. Reći ću vam točno, da 900 tisuća umirovljenika i 600 tisuća zaposlenih neće plaćati taj porez, svi, i oporba naravno moramo biti svjesni trenutka u kojem se nalazimo. Svi, i oporba naravno moramo biti odlučni da napravimo najbolje za hrvatsku. Svatko treba ponijeti svoj dio odgovornosti, a vi očito kolega ne živite samo u crno-bijelom svijetu, nego u crveno-plavom svijetu.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37871" n="572">
					<seg xml:id="ParlaMint-HR_T6.S13.u37871.s0">Treći ispravak, gospodin zastupnik Nevio Šetić.</seg>
				</u>
				<u who="#ŠetićNevio" ana="#regular" xml:id="ParlaMint-HR_T6.S13.u37872" n="573">
					<seg xml:id="ParlaMint-HR_T6.S13.u37872.s0">Zahvaljujem gospodine potpredsjedniče. Ovaj je bio jedan govor vrlo klasičan beznađa. Tu hrvatski narod ne može profitirati. Ja želim ispraviti da porez na dividendu bi spasio ovu zemlju jer tu bi se puno našlo, ali ste zaboravili reći hrvatskim građanima da se srušilo financijsko tržište, ne u Hrvatskoj, u svijetu. Prema tome, oni porezi koje ste vi nudili hrvatskom narodu bili su teški oko 15 milijardi kuna. Ovog časa bi trebali spustiti za oko 25 milijardi naš proračun da se vas poslušao. A onda treba reći hrvatskom narodu da osim što je financijsko tržište palo, da je palo i tržište gdje se radi, realni rad. A što smo mi ponudili hrvatskom narodu? Da realno raste iz sebe? Na ovaj način gospodine nikako to ne bi mogli.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37873" n="574">
					<seg xml:id="ParlaMint-HR_T6.S13.u37873.s0">Sljedeći ispravak gospođa zastupnica Nedjeljka Klarić.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u37874" n="575">
					<seg xml:id="ParlaMint-HR_T6.S13.u37874.s0">Hvala lijepa gospodine potpredsjedniče Hrvatskog sabora. Evo, ispravljam netočan navod gospodina Marasa koji kaže da HDZ ne govori istinu. To nije točno gospodine Maras. Kada govorimo definitivno o ovom zakonu, o posebnom porezu na plaće i mirovine i ostale primitke, onda jasno prijedlog zakona ističe rok njegove primjene sa 31. prosinca 2010. godine, a ja sam više nego uvjerena da će Vlada prateći stanje u gospodarstvu i u pozitivnim kretanjima sigurno predložiti njegovu kraću primjenu. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37875" n="576">
					<seg xml:id="ParlaMint-HR_T6.S13.u37875.s0">Sljedeći ispravak gospodin zastupnik Krunoslav Markovinović.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37876" n="577">
					<seg xml:id="ParlaMint-HR_T6.S13.u37876.s0">Pa evo, SDP-u nikad dosta neistina, da budem fin. Pa je nova neistina da se sad autoceste grade 4 puta skuplje nego ranije. Ja vas molim, tražite usporedne podatke pa ćete vidjet, ali sa prosječnim dionicama, pa ćete vidjeti da je cijena podjednaka. Jedino što sad ne grade ministrove firme kao što su gradile prije, ali to nema veze. Dalje, porez ovaj nije točno da je harač i ljudi s kojima sam razgovarao, ali pazite, sa malim plaćama, malim mirovinama, daleko bolje shvaćaju nego vi. I čini mi se da je kompletna dreka SDP-a ta što će vama uzeti znatno više, nego što ste mislili pa se teško odričete toga. To je očito najbitnije u svemu tom.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37877" n="578">
					<seg xml:id="ParlaMint-HR_T6.S13.u37877.s0">I gospođa zastupnica Božica Šolić.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u37878" n="579">
					<seg xml:id="ParlaMint-HR_T6.S13.u37878.s0">Hvala lijepa gospodine potpredsjedniče. Evo, kolega Maras je u raspravi rekao, i to zadnju rečenicu, SDP čim dođe na vlast, ukinut će tu nepravdu, znači mislio je na ovaj krizni porez. Ali to gospodine Maras apsolutno ne govorite vi istinu jer kad bi govorili, onda bi trebali sa činjenicama, a činjenica je ta, najnovije jučer što se dogodilo u Gradu Zagrebu na odluku SDP-a jer SDP vodi Zagreb 10 godina. Proširenje parkirnih zona u Gradu Zagrebu. Što to znači gospodo SDP-ovci? To znači … /Govornica je isključena pa ponovo uključena./ … vi uvodite harač na građane. A druga stvar, 18% prireza 19 godina je u Gradu Zagrebu, 19 godina. Pa dajte u ovoj kriznoj situaciji gdje živi milijun stanovnika u Gradu Zagrebu pa pomognite, pokažite svoju sposobnost, svoju pamet, svoju brigu za hrvatske građane … /Govornica je isključena pa ponovo uključena./ … Nemojte me isključivati. Zašto nećete slušati istinu? Jedno pričate, drugo radite. Neću dalje govoriti, Zagrepčani dobro znaju što vi radite. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37879" n="580">
					<seg xml:id="ParlaMint-HR_T6.S13.u37879.s0">Povreda Poslovnika, gospodin zastupnik Gordan Maras.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37880" n="581">
					<seg xml:id="ParlaMint-HR_T6.S13.u37880.s0">Hvala lijepo. Samo bih htio reći da je povrijeđen Poslovnik, 209., 210. jer gospođa Šolić je ispravila, kaže kada vi dođete na vlast nećete to promijeniti. Kao da ona zna znači već što ćemo mi napraviti. To je nemoguće ispraviti jednostavno, pa bih vas molio, to je jednostavno logička inverzija koja ne može biti ispravak netočnog navoda.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37881" n="582">
					<seg xml:id="ParlaMint-HR_T6.S13.u37881.s0">Ne radi se povredi Poslovnika. Nemojte. Ispravljala je vašu tvrdnju. Da, da. Vašu tvrdnju. Tvrdnju koja je projecirana u budućnost. Dakle, da je netočna vaša tvrdnja da će se dogoditi ta činjenica u budućnosti. Najvjerojatnije je stvar procjene budućnosti. Replika, gospođa zastupnica Nadica Jelaš.</seg>
				</u>
				<u who="#JelašNadica" ana="#regular" xml:id="ParlaMint-HR_T6.S13.u37882" n="583">
					<seg xml:id="ParlaMint-HR_T6.S13.u37882.s0">Kolega Maras, istina je aktuelna, dakle ova vlast dobila je između ostalog izbore i na tome što je plašila hrvatske građane da će SDP uvesti nove poreze, a oni eto da neće. Vidite, tko pod drugim jamu kopa, sam pada u nju. Eto sada HDZ uvodi nove poreze, i to zašto? Zato da bi zakrpao proračunske rupe. SDP je predlagao porez na kapitalnu dobit i imovinu da bi se ostvarila ona Ustavna odredba koja kaže da bi svatko u Hrvatskoj trebao pridonositi državi onoliko kolika je njegova ekonomska snaga. To bi zapravo bilo i pravedno i solidarno. Međutim ovaj porez o kojem danas raspravljamo plaćati će svi oni građani koji imaju već od 3 tisuće kuna naviše. Dakle, bez obzira na to koliko članova obitelji uzdržavaju. A oni bogati s ogromnom imovinom, s ogromnim primanjima opet će i po ovom zakonu ostati pošteđeni.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37883" n="584">
					<seg xml:id="ParlaMint-HR_T6.S13.u37883.s0">Odgovor na repliku, gospodin zastupnik Gordan Maras.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37884" n="585">
					<seg xml:id="ParlaMint-HR_T6.S13.u37884.s0">Hvala lijepo. Kolika je ta proračunska rupa, svi možemo vidjeti u prijedlog proračuna i zato mene čudi kad gospodin Matušić, vjerojatno iz neznanja, govori da je deficit smanjen i da je on manji nego kad je bila koalicijska Vlada na vlasti. On je danas u prijedlogu proračuna 5 puta veći planiran, nego što je bio 2003. godine. I to je nevjerojatno da jedan saborski zastupnik taj podatak koji je javno dostupan svim građanima ne zna. Tad je bio deficit 2 milijarde i 100 i vidio se u šta ide, u autocestu itd., a sad je deficit 9 milijardi i 300 i ne vidi se u šta ide. Znači jedan iskusni saborski zastupnik bi bar mogao naći na Internetu ono što svaki prosječni hrvatski građanin može. A druga stvar, gospođo Jelaš, šta je ova Vlada učinila kada iz HDZ-a govore da su se potrudili. Vidi se. Uštede 260 milijona, hrvatskim građanima harač milijarda i 400. Zbilja velika ušteda. I ono šta me posebno iznenadilo od strane zastupnika HDZ-a. Ja sam u svojoj raspravi par puta spomenuo da je HDZ prevario birače 2007. godine. Nevjerojatno nitko to nije ispravio. Znači u HDZ-u su svjesni toga da su muljali 2007., da je ovaj plakat bio lažan i to jednostavno nisu ispravili. Hvala lijepo na potvrdi ono što sad već i svi hrvatski građani znaju.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37885" n="586">
					<seg xml:id="ParlaMint-HR_T6.S13.u37885.s0">Sada ste kolega Maras napravili tešku povredu Poslovnika Hrvatskog sabora, jer ste u svome izlaganju se osvrnuli na izlaganje zastupnika Matušića. To nije bio predmet replike. Drugo ste se osvrnuli, opet ste ponovo išli na jednu uvredu Hrvatske demokratske zajednice, ali izričem opomenu. Držimo se toga reda. Nemojmo, stalno vas se upozorava da ne možete jednu stranku generalizirati i umilnim riječima i ukvalificirati najtežim izrazima. Gospodin zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37886" n="587">
					<seg xml:id="ParlaMint-HR_T6.S13.u37886.s0">Poštovani potpredsjedniče, poštovani državni tajniče. Ovdje danas razgovaramo o jednom zakonu koji se zove Zakon o posebnom porezu. Ja mislim da bi bilo puno jednostavnije da to zovem onako kako je to narod prozvao Zakon o haraču. E sad postavlja se dva pitanja. Zašto uvodimo harač i što ćemo sa haračem napraviti? Harač uvodimo zato što imamo Vladu koja doista ne zna kontrolirati troškove i to one neproduktivne troškove. Jedino što ova Vlada zna i što je pokazala veliku sposobnost, to je da gurne ruku u džepove građane. Ovim haračem gurnut će ruku toliko duboko u džep građana da će te džepove probušiti i u tako probušenim džepovima tražit će još poneku kunu da dođe u državni proračun i da onda nemilice to troši. Kaže se ovdje, treba nam harač zato jer ako ne uvedemo harač nećemo imati za isplatiti mirovine i plaće u 9. mjesecu. To naprosto nije točno. Za plaće i mirovine mora biti, jer valjda se prvo plaće i mirovine moraju iz državnog proračuna isplatiti. Pa nije valjda da ćemo samo sa tim kunama imati za plaće i mirovine. Znači za ništa drugo neće biti. Ali situacija je malo drugačija. Vidite, svi se nečega odriču u ovoj krizi, jedino mi se čini da se Vlada pomalo odriče svojih građana. Zašto se ustvari uvodi ovaj harač? Ne zato da bi se isplatile mirovine i plaće, nego zato da bi Vlada do kraja godine mogla potrošiti 100 milijona kuna na informiranje i promidžbu. Treba platiti još ovakvih plakata, treba platiti televizijskih reklama, treba uvjeriti građane da im je puno bolje nego što ustvari oni budu živjeli. Za to će Vlada potrošiti daljnjih 100 milijona kuna do kraja godine. Za to se uvodi harač. Do kraja godine treba potrošiti i 250 milijona na zakupnine i najamnine poslovnog prostora. U Hrvatskoj u kojoj milijoni kvadrata zemljišta i posebnog prostora, posebice vojnih objekata stoje neiskorišteni, koji propadaju, gdje država plaća da bi se čuvali ti objekti. Plaćamo 500 milijona kuna godišnje samo na zakupnine i najamnine, u drugom dijelu godine 250 milijona. Zato se uvodi harač. Zato da bismo negdje imali iznajmljene urede za ovu prekobrojnu administraciju. Harač moramo uvesti zato što Vladi treba još 500 milijona kuna do kraja godine za intelektualne usluge. To su silne studije, ugovori o djelu, pisanje razno raznih ugovora i savjeta, bez čega ne možemo. U prvom djelu godine potrošeno je 700 milijona na to, i gledajte do čega su nas te intelektualne usluge dovele. Do harača. E sada nam i to nije bilo dosta, sada da bi platili drugi dio godine moramo uvesti novi harač. Do kraja godine Vladi treba i 250 milijona da kupi novi namještaj, jer upravo toliko iznosi stavka koliko će Vlada do kraja godine potrošiti za namještaj. Prema tome, građani će plaćati harač da se kupe nove fotelje i foteljice, a ne da se isplate penzije. Uvodimo harač zato što Hrvatske ceste moraju platiti 33 milijona kuna zateznih kamata. Uvjeravaju nas ovdje da se sve plaća na vrijeme. Ako se sve plaća na vrijeme, pa zašto se plaćaju zatezne kamate? Pa zar je netko u Hrvatskim cestama sklopio ugovor da za plaćanje na vrijeme plaća zatezne kamate? Ne vjerujem. Plaća se harač, ne zato da bi se isplatile mirovine i plaće, nego zato što je farbanje tunela sv. Rok koštalo 233 kune po kvadratnom metru, a kooperant kojim je firma koja je dobila to farbanje dao posao i naplatio taj posao 33 kune. Zato plaćamo harač, jer treba nadomjestiti tu razliku od 200 kuna po kvadratnom metru koje je nestalo u tunelu &quot;sv. Rok&quot; u mraku. Plaćamo harač zato što doista ova Vlada ne želi kontrolirati niti jedan jedini nepotrebni trošak do kraja ove godine. Jer da je bilo imalo volje, ne bi bilo potrebno uopće da raspravljamo o rebalansu niti danas o ovom zakonu, jer smo to mogli sve riješiti na prošlom rebalansu. Ne bi bilo uopće potrebe da povećamo prihodovnu stavku haračem, jer se bez ovoga o čemu sam ja govorio možemo odreći u ovoj krizi. Nemojmo se odricati građana, njihovog standarda, njihovih prihoda za korist potrošnje. Ovdje se postavlja još jedno načelno pitanje. Znate bilo je velike rasprave prije neko vrijeme o decentralizaciji. I tada je Vlada govorila o tome da evo kako će lokalna samouprava dobiti poreze na dohodak, a država će za sebe uzeti i poreze od poslovanja, dakle porez na dobit, trošarine, carine i PDV. Što mi sada radimo? Otimamo lokalnoj samoupravi porez na dohodak. Jer ovo jest porez na dohodak. Ovim zakonom Hrvatska postaje ne najcentraliziranija država u Europi jer to danas jeste, nego postaje 30% centraliziranija nego što je bila jučer. Doći će do ozbiljno nesrazmjera u poreznim prihodima između lokalne samouprave i centralne države, jer ću uslijed ovog zakona i uslijed situacije koja postoji u Hrvatskoj doći do dramatičnog smanjivanja poreznih prihoda lokalne samouprave između 15 i 20%, a doći će do enormnog povećanja poreznih prihoda s osnova poreza na dohodak centralnoj državi. Tada ćemo ponovno doći u situaciju da lokalna samouprava mora klečati pred ministarskim vratima i moliti za mrvice, ali niti tih mrvica više biti neće, jer u 10. mjesecu nema niti mrvica, niti pred niti u ministarskim uredima. Znate, postoje gradovi koji nemaju prirez. Iz jednog takvog grada dolazim i ja. 8 godina sam čuvao građane od prireza i onda dođe netko i tim građanima koji su imali 6 do 8% veću plaću nego primjerice u Varaždinu, primjerice u nekim drugim gradovima, danas uzima tih 6 ili 8%. I ne ostavlja ih u Koprivnici, odnosi ih u Zagreb. I dobro bi bilo kada bi mi u Koprivnici vidjeli gdje su ti novci, kada bi se primjerice počela graditi ta čuvena A12, A13 ili nizinska pruga. Ali danas kažu, ne da neće biti gotovo do 2011. kao što se uvjeravalo u predizbornoj kampanji, nego do 2013. će biti tek na zemljanim radovima. Pa to možete napraviti sa motokultivatorom do 2013. A12, A13 zemljane radove. Dakle, ne da otimate građanima Koprivnice harač, nego oni neće apsolutno nikakve koristi od toga imati. I ovo je potpuno nepravedan porez, zato jer odlazi u nenamjensku potrošnju i rastrošnost države. Odlazi u nešto čega se građani mogu odreći. Nitko u ovom Saboru nije dobio mandat građana Hrvatske da glasa za ovaj harač. Za ovaj harač i bilo koji drugi porez koji se predlaže uvesti u Hrvatskoj, treba pitati građane. Građane možemo pitati na dva načina. Referendumom i izborima. Po meni mislim da bi bilo puno pravednije da građani na izborima odlučuju za ono što žele, kakva Hrvatska da bude u sljedećem razdoblju i da odluče tko će voditi tu Hrvatsku. Ovaj način vođenja Hrvatske, vodi Hrvatsku u bankrot.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37887" n="588">
					<seg xml:id="ParlaMint-HR_T6.S13.u37887.s0">Hvala. 6 ispravaka, 2 replike. Prvi gospodin zastupnik Frano Matušić.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37888" n="589">
					<seg xml:id="ParlaMint-HR_T6.S13.u37888.s0">Zahvaljujem gospodine predsjedniče. Prvi netočan navod je Vladi treba novac za informatizaciju i informiranje da bi tiskali još ovakvih plakata. Vlada nikada nije tiskala stranačke plakate. Prema tome kolega nemojte obmanjivati. Drugo, Vlada ne zna kontrolirati troškove. Vlada zna kontrolirati troškove, jer je dovela deficit proračuna u okvire u kojima je Europska unija je postavila standarde ispod toga. Čak i nakon ovog svega zajedno, nakon svih problema koje imamo radi svjetske i financijske krize, proračun će biti u razini europskog standarda 2,8, a europski standard je do 3%. Dalje, rekli ste otimaju se lokalnoj samoupravi porez na dohodak. To nije istina. Nitko ne otima nijednog postotka poreza na dohodak lokalnoj samoupravi. I rekli ste objekti i nekretnine. Pa vi imate najbolje iskustvo sa objektima i nekretninama. Dobro se zna na koji je način završilo ono odmaralište u Crikvenici, pod kojim je uvjetima bilo dobiveno za građane Koprivnice i kome je to prodano i na koji način. Vaš način upravljanja nekretninama je vrlo dobro poznat.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37889" n="590">
					<seg xml:id="ParlaMint-HR_T6.S13.u37889.s0">Drugi isprava, gospodin zastupnik Krunoslav Markovinović.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37890" n="591">
					<seg xml:id="ParlaMint-HR_T6.S13.u37890.s0">Pa evo moram ponoviti ovo prvo, jer građani dobro znaju da se iz ovih novaca neće financirati nikakvi plakati, nikakva promidžba. Ali gdje ste bili kolega kada se 2002. i 2003. štampali plakati Ministarstva obnove i razvoja, kako se zvalo, sa likom ministra Čačića, 'jel u to vrijeme, koji je hvalio evo svoj posao, a plaćali su porezni obveznici. Drugo. Nemojte ili pričajte koliko god hoćete o haraču. Dobro ljudi znadu da to nije harač. Ali moram vas podsjetiti, jedan pokojni pučki tribun uvijek je govorio kada je htio nešto sam reći, moji, ovi oni, da sada ne spominjem tko. Jel. Tako i vi isto. Nemojte pričati u ime naroda, jer vas narod ne zove, jer vam ne vjeruje. Govorite u svoje ime jer ćete najviše izgubiti s ovim porezom i to ne možete prežaliti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37891" n="592">
					<seg xml:id="ParlaMint-HR_T6.S13.u37891.s0">Gospođa zastupnica Nedjeljka Klarić.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u37892" n="593">
					<seg xml:id="ParlaMint-HR_T6.S13.u37892.s0">Hvala lijepo gospodine potpredsjedniče. Evo ja ću ispraviti tri navoda gospodina Mršića koji kaže. Vlada se odriče svojih građana. Nadalje, Vlada uvodi harač. Nadalje, ne želi kontrolirati niti jedan nepotreban trošak. Sve netočno gospodine Mršić. Niti se Vlada odriče svojih građana, niti uvodi harač, niti ne želi, odnosno želi kontrolirati svaki nepotrebni trošak, već upravo radi suprotno i poduzima sve. A u cilju gospodarske i fiskalne prilagodbe kako u svezi sa rebalansom državnog proračuna, tako i u svezi sa ovim zakonom. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37893" n="594">
					<seg xml:id="ParlaMint-HR_T6.S13.u37893.s0">Četvrti ispravak, gospođa zastupnica Željana Kalaš.</seg>
				</u>
				<u who="#PodrugŽeljana" ana="#regular" xml:id="ParlaMint-HR_T6.S13.u37894" n="595">
					<seg xml:id="ParlaMint-HR_T6.S13.u37894.s0">Hvala gospodine predsjedavajući. Ispravit ću netočan navod kolega zastupnika koji je rekao da se Vlada pomalo odriče svojih građana. To nije točno. Vi se gospodine zastupniče pomalo odričete odgovornosti koju nosite sa sobom. Naime, točno je da je premijerka Kosor na državnoj televiziji već rekla, a to ste mogli čitati i u tiskovinama, da građani mogu biti sigurni da će primati plaće i mirovine i da je to prioritet. I u ovom proračunu. I ne samo to. Ni za jednu lipu nismo dirnuli doplatak za 400 tisuća djece i rodiljne naknade. I ne samo to. Ni za jednu lipu nismo dirnuli socijalne naknade koje smo povećali prošle godine. Isto tako, vaša zadaća gospodine je štititi građane a ne strašiti ih kao saborski zastupnik. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37895" n="596">
					<seg xml:id="ParlaMint-HR_T6.S13.u37895.s0">Hvala. Gospodin zastupnik Boris Matković ispravak slijedeći.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37896" n="597">
					<seg xml:id="ParlaMint-HR_T6.S13.u37896.s0">Zahvaljujem gospodine potpredsjedniče. Nisam imao nakanu, ali stalno harač, harač. Pa evo, mom štovanom kolegi Mršiću bih htio ispraviti navod da je narod ovo nazvao haračem. Nije kolega Mršić narod ovo nazvao haračem, to ste promovirali vi zajedno sa djelom medija da izazovete kaos, stanje beznađa. To isto ste pokušali napraviti prije ovih lokalnih izbora ali vam to kod građana nije uspjelo. Ne uspijeva vam ni sada. Mislim, čisto da vam bude do znanja. Nije to to baš.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37897" n="598">
					<seg xml:id="ParlaMint-HR_T6.S13.u37897.s0">I gospođa zastupnica Sunčana Glavak. Izvolite.</seg>
				</u>
				<u who="#GlavakSunčana" ana="#regular" xml:id="ParlaMint-HR_T6.S13.u37898" n="599">
					<seg xml:id="ParlaMint-HR_T6.S13.u37898.s0">Hvala lijepo. Gospodine potpredsjedniče. Pa ispravit ću ovo što je zapravo već i rečeno a to da nikako nije točno da nam treba harač jer nećemo imati za plaće i mirovine. Jednako tako pomalo je već i iritantno slušati ovu riječ i to minimalno pedesetak puta ste izgovorili pa ću ja to možda pripisati tome da je to riječ o retoričkoj širini koja očito ovdje ne postoji. Osim toga, što se tiče novaca za promidžbu i informiranje, dakle ovi plakati su sjajni i ja vjerujem da ih se svi sjećaju iz kampanje kada ste vi naravno izgubili izbore, a ako želite nešto više čuti o novcima za promidžbu i informiranje Vlade Republike Hrvatske onda ne bismo ovdje oduzimali vrijeme, ja ću vam to rado pojasniti. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37899" n="600">
					<seg xml:id="ParlaMint-HR_T6.S13.u37899.s0">Replika gospodin zastupnik Boris Kunst.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37900" n="601">
					<seg xml:id="ParlaMint-HR_T6.S13.u37900.s0">Kolega Mršić svaki udar na standard radnika trebali ste ako hoćete biti objektivni tada zvati harač. Podsjetit ću vas da danas imate dvostruke kriterije jer sjetite se perioda vladanja SDP-a kada ste drastično smanjivali plaće, materijalna prava zaposlenika, znači sva ona prava koja su čak došla na naplatu i ovoj Vladi. Pa onda podsjetit ću vas kada ste uveli, kada ste zacementirali plaće a uveli i poskupjeli energente struje prosječno 16,2%, uveli ste novi tarifni sustav. Svih tih stvari, pa smanjivali Zakon o radu, Zakon o stečaju, znači o pravima ljudi i stečaju svih tih svojih ja bih rekao tada nemoralnih uradaka se ne sjeća ni tadašnji vaš ministar socijalne skrbi koji očito pati sada od amnezije tog vremena, tako da jednostavno nije on ni tada znao kakvo je stanje u državi što se tiče socijalnog stanja a još danas manje zna o tome. Tada niste prizivali nove izbore i tada niste rekli neka građani referendumski odluče hoćemo mi njima smanjiti plaće, ukinuti materijalna prava iz kolektivnih ugovora, hoćemo povisiti cijenu struje itd. Tad niste pozivali na izbore, a danas da. Znači, dvostruke kriterije imate.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37901" n="602">
					<seg xml:id="ParlaMint-HR_T6.S13.u37901.s0">Hvala. Odgovor na repliku gospodin zastupnik Zvonimir Mršić.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37902" n="603">
					<seg xml:id="ParlaMint-HR_T6.S13.u37902.s0">Da, kolega Kunst ja se sjećam i 90. do 2000. jednog glasa koji je vikao ispred mase &quot;Ajmo!&quot;. .../Upadica se ne čuje./... Da 90. do 2000. u tom razdoblju jer očito je bilo od 90. do 2000. med i mlijeko, onda je bilo nešto drugo a sad je ponovno med i mlijeko. Vi nudite jedino i isključivo gospodine Kunst sa strankom zajednicom u kojoj sada jeste suze i pelin ovom narodu jer budite iskreni pa onda komparirajte sve podatke, recite što jest bilo a što nije. Ako se nekome je smanjivalo pravo između 2000. do 2003. sasvim sigurno se nije uvodio harač nego se uvodio sustav unutar državne uprave što ćete nažalost vi ili netko tko dođe iza vas a nadam se da će doći konačno sposobna i poštena Vlada ponovno morati učiniti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37903" n="604">
					<seg xml:id="ParlaMint-HR_T6.S13.u37903.s0">I gospodin zastupnik Dragutin Lesar replika. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37904" n="605">
					<seg xml:id="ParlaMint-HR_T6.S13.u37904.s0">Kolega Mršić, ja se inače s vama ne slažem da je ovaj porez harač, a zašto objasnit ću za dvadesetak minuta kad ću imati pojedinačnu raspravu. Ali spomenuli ste Koprivnicu kao grad bez prireza, i u mojem Šenkovcu također nema prireza. I što će se sada desiti? Uzmimo zaposlenika sa 4 tisuće kuna bruto plaće u Koprivnici, Šenkovcu i negdje drugdje gdje postoji prirez. Zbog toga što nema prireza neto plaća tog čovjeka će biti veća i upast će u škare ovog poreza. To što se lokalna samouprava odricala prireza sad će tim zaposlenima dovesti plaćanja poreza bez obzira jer plaćaju u Hrvatskoj se utvrđuju bruto a ne neto iznosi. To je defekt načina utvrđivanja porezne osnovice po ovom zakonu. To ću kasnije ilustrirati kod invalida zaposlenih sa ili bez djece pa i teritorijalnu distribuciju nepravednu koja će to donijeti. Ovo vam je ujedno i odgovor na pitanje zašto Vlada nije došla sa izmjenom Zakona o porezu na dohodak. Zato što bi tada i lokalna zajednica, dakle lokalna samouprava imala zaštićene ili nešto malo čak veće prihode ali je država odnosno Vlada odlučila da samo za sebe uvodi nove poreze što će dovesti doista do disproporcije odnosa poreznih prihoda lokalne samouprave u odnosu na državu. Gdje god postoji manje terećenje bruto plaća posljedica je neto veća plaća, posljedica je zadiranje ovog novog poreza.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37905" n="606">
					<seg xml:id="ParlaMint-HR_T6.S13.u37905.s0">Odgovor na repliku gospodin zastupnik Zvonimir Mršić.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37906" n="607">
					<seg xml:id="ParlaMint-HR_T6.S13.u37906.s0">Pa ja se u potpunosti s vama slažem kolega Lesar da Vlada ovdje naravno ne misli na građane niti kada im uzima harač niti ne misli kada će tim haračem raspolagati. Ona naprosto misli jedino i isključivo na sebe kako ubrati što više novaca. Što će se zbivati sa građanima, što će se zbivati sa njihovim općinama i gradovima sasvim im je svejedno. Mi smo prije dva ili tri mjeseca sudjelovali u najvećoj obmani poslije pretvorbe jer smo sudjelovali u jednom letećem cirkusu koji se zvao predizborna kampanja gdje su se pikali kameni temeljci svagdje gdje je bilo dovoljno prostora da se zaustavi malo veća kolona. U tom trenutku se moralo znati stanje države. Otvarali su se radovi, auto-ceste, škole, željezničke postaje, pruge, trajektna pristaništa kao da je blagostanje, ne kao da je blagostanje nego da je blagostanje dječji vrtić za ono što mi imamo u hrvatskoj. Nekoliko dana iza toga ništa više nije bilo kao što je bilo u predizbornoj kampanji. I ne samo to, nego sada i oni koji su pošteno izlazili pred svoje birače i nudili realan program, sada im Vlada ovim cijelim paketom zakona to onemogućava. Ona će uzeti i onim jedinicama lokalne samouprave koji pošteno upravljaju poreznim prihodima i rashodima, sada će im uzeti mogućnost da realiziraju svoje programe. Vladu je jedino briga kako preživjeti, kako da ona preživi sljedeći mjesec. Kako će to učiniti građani, sasvim joj je svejedno.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37907" n="608">
					<seg xml:id="ParlaMint-HR_T6.S13.u37907.s0">Gospodin zastupnik Davorko Vidović. Izvolite. … /Upadica: Šta je to, replika?/…</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37908" n="609">
					<seg xml:id="ParlaMint-HR_T6.S13.u37908.s0">Kolegice i kolege, rekao bih da možda, koliko ja pamtim, u Hrvatskom saboru nismo imali tužniji zakon od ovoga o kojem danas raspravljamo. Namjerno upotrebljavam jedan emotivni izraz, jer mislim da oni koji nas gledaju, koji nas prate i slušaju što ćemo mi ovdje izgovoriti povodom ovoga zakona, nisu lišeni emocija, najvjerojatnije ljutnje, bijesa, zgražanja. I ono što mene malo čudi, očekivao sam da će svi u ovom Saboru, bez obzira na svoje stranačko opredjeljenje, sa stanovitom nelagodom, ako već ne mogu napast ovaj zakon, da će ga manje strasno branit. Ovaj tužni zakon je u isto vrijeme i zakon istine i mislim da nema nikakve potrebe da govorimo u rukavicama ili da skrivamo tu istinu. Ona je znana, nju osjećaju oni koji nemaju veze sa ekonomijom, koji nisu završili fakultete, ali koji svakoga dana moraju prehranjivat svoje obitelji. Zavući ruku, zavući šapu debele, masne, premasne države, u džepove umirovljenika i radnika koji imaju 3000 kuna i pri tome tvrditi da se oporezuju oni koji imaju je vrhunski cinizam. Vrhunski je cinizam reći da netko tko ima 3001 kunu, koji ima možda troje, četvero ili petero djece koje mora školovati, kojima mora kupiti knjige, da je imućan i da ga treba oporezovati. To je cinično. Čuvajmo se takvih vrsta kvalifikacija i obrana ovoga pretužnoga zakona o kojem danas razgovaramo. Šta je prava istina i šta je podloga ovoga zakona? ta istina je gospodo da živimo u zemlji koja evo treći rebalans proračuna ima u svega tri mjeseca, u zemlji u kojoj maločas se spominjao kolega, se do prije mjesec i pol dana nije smjela spomenut riječ kriza. Imamo situaciju u kojoj su Potemkinova sela i kulise potpuno srušeni. Mi sada znademo, valjda sada znademo i svi u ovoj zemlji znadu i ne napadam niti jednu stranku, za građane je to potpuno irelevantno znate. U ovim vremenima više ih se ne tiče ni HDZ, ni SDP, ni ovaj ili onaj. Imamo situaciju u kojoj je definitivno jasno da Hrvatska ima rukovodstvo, ima vlast koja ne zna, koja nema nikakve strategije. Hrvatska je zemlja u kojoj se ne zna što je to poreska politika. Fiskalna politika, ovo što doživljavamo velim u ova tri mjeseca, pa čak evo uzmite prošli tjedan, 12 puta u tri dana, znači svakih 12 sati su se mijenjale ideje o tome kako oporezovat građane. Mi ne znamo da li imamo dobru monetarnu politiku, mi nemamo industrijske politike, regionalne politike. Mi se nalazimo u posvemašnjem neznanju i kaosu. Ali najtužnija i najzabrinjavajuća činjenica je da mi nemamo Vladu koja ima političku volju da se istinski suoči sa stanjem u kojem se zemlja nalazi. Nema političke volje. I ovdje nije riječ o nekakvom zazivanju novih izbora. Tko bi želio nove izbore? Oni doista znače dva mjeseca, tri mjeseca dodatne paralize itd., ali bolje i to nego dva mjeseca ili tri mjeseca daljnjeg srljanja u kaos, u provaliju u kojoj sasvim sigurno, to svaki građanin ove zemlje zna, mi tonemo iz dana u dan. I još nešto, u hrvatskoj Vladi i onima koji opravdavaju ove mjere prevladava to i pokušaj da se kriza ili ova kataklizma u kojoj se nalazimo, u koju ulazimo, da je ona prouzročena nečim što se vani dogodilo. Ma gospodo, možemo biti Bogu zahvalni što se desila svjetska financijska kriza. Bogu zahvalni, znate zašto? Zato da smo imali još od koga uzimati, jeftini novac, ovo bi se stanje produžilo dalje i stanje bi bilo još gore za godinu ili dvije dana. Od prvoga dana od prije šest godina, nekim ljudima koji znaju prepoznavat šta se radi je razvidno i sasvim jasno da tonemo i da je politika koja se u ovoj zemlji vodi, koja je inaugurirana, da je potpuno pogrešna. Koncepcija te vladavine je postavljena naopako. Nju karakterizira visoka doze neodgovornosti, visoka doza traženja paušalnih rješenja i jeftinog demagoškog stvaranja slike i dojma. Ja znam da je problem svjetske politike što se ona estradizira i što se na dojmu pokušavaju pridobiti podrške građana, ali potpuno je ispražnjeno od sadržaja politike, kao što je to slučaj kod nas. Ispražnjeno od bilo kakvog sadržaja, bilo kakve koncepcije, ono što je zapravo katastrofalno i srednjoročno i dugoročno za jednu zemlju. Ako ovo nije trenutak u kojem ćemo se otrijeznit i u kojem ćemo reći zaboga ljudi, mi koji se bavimo ovim poslom, politikom moramo konačno stati odgovorno pred građane ove zemlje i promijeniti čitavu paradigmu političkog života, onda ne znam kad će to vrijeme doći. Mi doista tonemo i preuzimamo odgovornost, tonemo u kaos, ma šta pričali i ma kako o tome govorili ili ne govorili. To je naprosto objektivno stanje stvari. Ovdje se spominjala i prošlost. Doista, ja se sjećam 2000. godine vremena koje je bilo slično ovome, dolazimo u zemlju ili nasljeđujemo Hrvatsku koja je međunarodno potpuno izolirana država. Država koja je pretrpjela rat, velika razaranja, ljudske gubitke itd. Ali državu kojoj je 6 godina trebalo da uđe u Vijeće Europe. Mi smo bili izolirani otok, osim disfunkcionalne Bosne i Hercegovine, Bjelorusije, jedina zemlja koja je stajala zapravo izvan bilo kakvih europskih integracija. Te 2000. godine nasljeđujemo zemlju koja ima negativnu stopu rasta, kao što ima i sada. Nasljeđujemo zemlju u kojoj državne tvrtke generiraju gubitke od desetak-dvanaest milijardi kuna. Zemlju u kojoj 17 milijardi je nenaplaćenih potraživanja u kojima je država najveći neplatiša. I što tražimo, što radimo? Pa ne ovo što vi sada gospodo pokušavate ponuditi kao model, nego naprotiv. Ostvarivati, osiguravati, još smo imali i MMF za vratom i Svjetsku banku, osigurati da upravo najugroženije kategorije stanovništva, siromašni, nezaposleni, umirovljenici da mogu preživjeti ta teška vremena. Bio sam nezadovoljan našom Vladom, mislio sam da ne radimo dovoljno dobro. Sada kad gospodin Kunst podsjeća, čini mi se da smo bili nobelovci u odnosu na ovo što se sad događa. Podaci govore da je ono što se ovdje htjelo prikazivati kao da smo socijalno, da smo se potrošili zato što smo imali velika socijalna davanja su naprosto laž. Svi podaci govore mirovine su 2003. iznosile 28% državnog proračuna ili čak u jednom trenutku 2002. 14,3% BDP-a, a 2007. 10,6. Pao je udio mirovina, pao je udio naknada za nezaposlene sa 0,42 na 0,32 BDP-a. Doplatak za djecu se skoro prepolovio kada se gleda udio u BDP-u. Naknada za redovni rodiljni dopust, sustav socijalne skrbi, svi ti parametri su pali. Pa na što se onda trošio novac ako to nisu bili povećani socijalni izdaci? I sada dolazimo u situaciju da najsiromašnijima i najugroženijima uzimamo novac. I još samo da kažem jedan detalj, molim vas. Je li isteklo vrijeme? Onda se ispričavam i poštujem vrijeme. Nažalost, tema zahtijeva puno.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37909" n="610">
					<seg xml:id="ParlaMint-HR_T6.S13.u37909.s0">Tri navoda i 6, 7 replika za sada. Gospodin zastupnik Krunoslav Markovinović, ispravak netočnog navoda.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u37910" n="611">
					<seg xml:id="ParlaMint-HR_T6.S13.u37910.s0">Evo, šteta što ispravak ne može trajati bar pola sata jer kolega je rekao da je ovo najtužniji zakon koji je donesen u ovom Saboru, a definitivno nije. Puno tužniji je bio zakon kad ste došli na vlast pa ste uzeli ljudima odmah plaće, 30% plaće, 40% plaće, pa ste ne znam, rodiljne dopuste skratili, uzimali gdje god ste stigli. Tužniji zakon je bio i kad ste donijeli Zakon o stečaju, kad ste radnike stavili na dno prioriteta. Sreća da se to dalo ispraviti. Tužan zakon je bio i puno tužniji kad ste prodali INA-u za 25% plus upravljačka prava, a najtužnije, vaša tuga ide iz čistog zbrajanja jer ste ostali prvo bez 10% plaće, pa 5% plaće, pa 4% plaće, pa parkiranje u garaži, dakle bez 25% plaća. Nemojte jaukati, još uvijek nam je puno bolje, nego onima u čije ime pričate.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37911" n="612">
					<seg xml:id="ParlaMint-HR_T6.S13.u37911.s0">Sljedeći ispravak, gospodin zastupnik Frano Matušić.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37912" n="613">
					<seg xml:id="ParlaMint-HR_T6.S13.u37912.s0">Zahvaljujem gospodine potpredsjedniče. Netočno je da imamo vlast koja ne zna i da nema političke volje da se istinski suoči sa problemom. Itekako, upravo ova vlast ima istinske volje da se suoči sa problemima, da doista uravnoteži proračun i to se i događa. Što se tiče toga što ste rekli, rekli ste da je netko u HDZ-u proglasio imućnima građane od 3 000 kuna. Rezultat ovih poreza, ovi porezi su rezultat dogovora sa socijalnim partnerima gdje se tražilo najbolje moguće rješenje koje će imati najmanje štetnih posljedica i zaobišlo se one koji imaju manja primanja. A samo da podsjetimo građane kad vi već govorite o ovom porezu od 24%. 30-40% ste smanjili plaće kad ste došli na vlast 2000. godine. Umanjili ste prava, ukinuli ste im prava, niste poštivali kolektivne ugovore. Je li to način na koji se ponaša odgovorna vlast? 30-40%. Mi govorimo o kratkoročnom porezu od 2-4% koji će trajati do kraja sljedeće godine, ako se ne popravi situacija. Ali samo do kraja sljedeće godine i govorimo o situaciji koja je izvanredna, koja i jest rezultat svjetske financijske krize, ma što vi o tome mislili.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37913" n="614">
					<seg xml:id="ParlaMint-HR_T6.S13.u37913.s0">Hvala. I gospođa zastupnica Dubravka Šuica. Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u37914" n="615">
					<seg xml:id="ParlaMint-HR_T6.S13.u37914.s0">Pa evo, ispravljam niz netočnih navoda koje je izrekao gospodin Vidović, da je pogrešna politika ove Vlade, da je neodgovorna, da ima paušalna rješenja, da je sve to jedna demagoška slika na bazi dojma. Upravo suprotno gospodine Vidović, vi ste ovdje stvarali dojam. Ispočetka sam vas pozorno slušala, bili ste vrlo vjerodostojni dok niste počeli upotrebljavati izraze, ova provalija, kataklizma, tužna, tonemo, otrijezniti. Upravo ste vi kao vrlo iskusan demagog pokušali pokazati sliku koja je jednostavno netočna i kad bi sve to bilo tako kao što ste vi govorili za vrijeme 2000. do 2003., zašto ste onda izgubili izbore?</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37915" n="616">
					<seg xml:id="ParlaMint-HR_T6.S13.u37915.s0">7 replika. Prvi je gospodin zastupnik Arsen Bauk.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37916" n="617">
					<seg xml:id="ParlaMint-HR_T6.S13.u37916.s0">Zahvaljujem gospodine potpredsjedniče. Kao što su i kolege u ispravkama navoda primijetili, kolega Vidović je koristio dosta emotivnih izraza i ja ću pokušati objasnit koji bi izraz na neki način emotivan bio najprikladniji, a to je izraz tragedija. Naime, tragedija je vrsta drame u kojoj glavni lik ili ideje za koje se on bori nestaju ili propadaju. Ova ideja za koju ste se borili da nema novih poreza upravo je nestala ili propala. Prema Aristotelu, temeljna uloga tragedije je katarza, odnosno osjećaj sažaljenja kojeg tragedija mora izazvat kod gledatelja. Kod gledatelja, kod građana nije izazvalo osjećaj sažaljenja, nego je kod Vlade izazvala osjećaj samosažaljenja kako nju građani ne razumiju i kako je javnost linčuje. Tragedija mora produbiti gledateljeve moralne svjetonazore i u njemu potaknut osjećajnost i na taj način pročistit njegovu dušu. Nažalost, tragedija ova će pročistit džepove građana. Jedina razlika između grčke tragedije i hrvatske tragedije je ta što se grčka tragedija temelji na mitu, a hrvatska na korupciji. Zahvaljujem.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37917" n="618">
					<seg xml:id="ParlaMint-HR_T6.S13.u37917.s0">Zašto se kaže dužan kao Grčka? Odgovor na repliku, gospodin zastupnik Davorko Vidović.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37918" n="619">
					<seg xml:id="ParlaMint-HR_T6.S13.u37918.s0">Ovo je bilo zanimljivo kolega slušati, zapravo samo obrazlaganje tragedije, no međutim ne bih ja u ovu temu unosio nimalo elemenata teatra koja je doista ozbiljna. Znate bojim se da nas ljudi koji nas slušaju doživljavaju kao one koji su se izdvojili iz realnog života i mi sad ovdje sjedimo i pričamo tko će od nas biti pametniji, tko će koga uvrijediti više ili tko će kome bolje smjestiti. To nije dobra poruka, ljudi pa jesmo li mi svjesni toga da mi uzimamo 3 milijarde kuna iz džepova ljudi u idućoj godini? Briga me je li tragedija ili komedija. Ljudi ovo je, ovo jest tragedija ako mi nismo svjesni šta se zapravo, šta mi ovdje danas dogovaramo i što ćemo mi napraviti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37919" n="620">
					<seg xml:id="ParlaMint-HR_T6.S13.u37919.s0">Gospodin zastupnik Marin Jurjević.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u37920" n="621">
					<seg xml:id="ParlaMint-HR_T6.S13.u37920.s0">Hvala. Kolega Vidoviću, govorili ste o cinizmu i zaista može se kazati da ono o čemu se ovdje radi velikim dijelom jest cinizam. Zaista je cinizam tvrditi da onaj koji ima 3 tisuće i jednu kunu da je dovoljno bogat, da ga se treba opaučit i još dodatnim porezom i još je veći cinizam kod onih kolega zastupnika koji kažu ne, sirotinja će biti zaštićena jer mi imamo čak milijon i 500 onih i milijon i 500 tisuća onih koji nemaju niti 3 tisuće kuna, pa se ispada da se hvale s time da ima još ugroženijih, još siromašnijih, još obespravljenijih. E njih nećemo dirati, pa se hvale svojevrsnom humanošću prema onima koji su na dnu dna što se tiče materijalnih sredstava. A najveći cinizam je kad se tvrdi da je sve to skupa pravedno. …/Upadica se ne razumije./… Tišina muzičari. Što se tiče još jedne stvari. Stalno se bježi od istine i to je ono najgore. Jučer je bilo puno riječi o tome. Ljudi moji govorite što hoćete, ali budete li bježali od istine nećete nikad riješiti ovu situaciju. Što se tiče ispravaka netočnih navoda, svašta se ovdje čuje zaista. Svašta se čuje, ali sve je lako dok narod ne kaže ili ne zagrmi ispravak netočnog navoda, pa da vidimo koji će to junak ili junački poslovnih zaustaviti te da kaže što mislu.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37921" n="622">
					<seg xml:id="ParlaMint-HR_T6.S13.u37921.s0">Odgovor na repliku, gospodin zastupnik Davorko Vidović.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37922" n="623">
					<seg xml:id="ParlaMint-HR_T6.S13.u37922.s0">Evo mogu se složiti kolega da su građani ti koji će, ne daj Bože da nam daju ispravke netočnih navoda onako kako se to na žalost i može očekivati, ali želim reći da se blago provlači jedna neistina. Kažu se do 3 tisuće kuna, ispod toga mirovine nitko ne dira. Ovim zakonom diraju se i te mirovine, bez indeksacije mirovina one padaju. Indeksacija je negdje oko 670, 700 milijona kuna godišnje. To znači da će se toliko uhvatiti i ti najsiromašniji, onima koji imaju mirovine od tisuću kuna i njima će se uzeti. I njima će se uzeti. Dakle ljudi ostaju, dakle i najveća sirotinja, ljudi koji jedva preživljavaju i njima se …/Govornik se ne razumije./… u džep ta jedna rastrošna država. Ne zaboravite u Hrvatskoj radi svega 40% radno aktivnog stanovništva. To je najniža razina zaposlenosti u Europi. Nigdje nema manje zaposlenih ljudi. Sve ostalo je zapravo u ovoj zoni o kojoj ste vi govorili.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37923" n="624">
					<seg xml:id="ParlaMint-HR_T6.S13.u37923.s0">Gospođa zastupnica Tanja Vrbat. Izvolite.</seg>
				</u>
				<u who="#VrbatGrgićTanja" ana="#regular" xml:id="ParlaMint-HR_T6.S13.u37924" n="625">
					<seg xml:id="ParlaMint-HR_T6.S13.u37924.s0">Hvala lijepa. Kolega Vidović, rekli ste u jednom trenutku svoje rasprave da je narodu dosta demagogije i dosta je razmišljanja o tome prepucavanju nas ovdje koja je stranka za što dužna ili zaslužna u ovoj Hrvatskoj. Ali građani svaki dan zovu nas i u naše klubove zastupnika i pitaju konkretne stvari i na te konkretne stvari trebaju dobiti odgovore. Pa ću ja formulirati tri na koje se nadam da ćemo dobiti danas odgovor ovdje od državnog tajnika ili koga već ispred Vlade. Mirovine od 3 tisuće kuna i jedne lipe, dvije lipe. Hoće li se i one oporezivati? Da li će se oporezivati dodaci na tjelesna oštećenja i na invalidnost, koje su ukupno isto u zbroju mirovine? Da li će se i one oporezivati? I recimo, da li će se oporezivati pripadnici klera, svećenstva, vjerskih zajednica? Koji također su financirani iz državnog proračuna i iz poreza svih nas. Eto to su konkretna pitanja na koje nećemo dobiti odgovor, ili možda hoćemo, vidjet ćemo koliko će on biti vjerodostojan i iskren i da li će to biti tako. To su pitanja koja muče građane. Pričajmo o tome.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37925" n="626">
					<seg xml:id="ParlaMint-HR_T6.S13.u37925.s0">Odgovor na repliku, gospodin zastupnik Davorko Vidović.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37926" n="627">
					<seg xml:id="ParlaMint-HR_T6.S13.u37926.s0">Da. Na žalost, previše je pitanja, premalo odgovora. Ta pitanja koja proizlaze iz ovoga prijedloga zakona, a koje se tiču svakoga pojedinca dolaze dakako, ja se nadam i u redove vladajućih koji su osmislili takav jedan skandalozan zapravo i krajnje neprihvatljiv porez. No međutim, pitanja koja se postavljaju i krajnje svrhe. Mene čudi, gospodine državni tajniče, čudi me da nitko nije vas upozorio koji bolje znadete računati od mene da će se ovakav krajnje nepopularan porez odraziti i u svoju suprotnost. On neće dovesti do povećanoga …/Govornik se ne razumije zbog predsjedničkog zvona./…</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37927" n="628">
					<seg xml:id="ParlaMint-HR_T6.S13.u37927.s0">Mir. Gospodo zastupnici, kojih se to tiče.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37928" n="629">
					<seg xml:id="ParlaMint-HR_T6.S13.u37928.s0">Dakle, neće dovesti do priliva novoga novca jer znate tko je najveći potrošač? Tko kupuje hrvatsko? Penzioneri. Umirovljenici kupuju hrvatske proizvode. Oni nemaju niti za jahte, oni nemaju za sonyeve televizore, plazme, itd. Oni kupuju kruh, mlijeko i najnužnije potrepštine uglavnom hrvatske proizvode. Možda sada i kineske zato što se prodaju po 15 kuna u onim dućanima. Nemojte na taj način, čudi me, nemojte na taj način činiti suprotan efekat od onoga kojega ste kanili postići.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37929" n="630">
					<seg xml:id="ParlaMint-HR_T6.S13.u37929.s0">Gospodin zastupnik Gordan Maras.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u37930" n="631">
					<seg xml:id="ParlaMint-HR_T6.S13.u37930.s0">Hvala lijepo. Gospodine Vidoviću, rekli ste da je ovo tužan zakon. I apsolutno ste tu u pravu. Vi kada ste bili ministar prosječna mirovina je iznosila 44% prosječne plaće. Danas je prosječna mirovina 39% prosječne plaće, a sa ovim haračem će biti i ispod toga 38%. Ali vrlo bitno je reći još jednu stvar. Ovim haračem da ljudi shvate i nominalno koliko to iznosi, prosječno će svakom umirovljeniku i svakom hrvatskom zaposlenom građaninu koji je obuhvaćen ovim posebnim haračem biti uzeto svaki mjesec 150 kuna. 150 kuna gospodo ćete uzeti svakome da biste namirili ono što potrošite više nego što imate. I sa druge strane predložio bih vam sljedeći puta na plakatu neka ne piše, protiv novih poraza, nego 150 kuna ćemo vam svaki mjesec uzeti. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37931" n="632">
					<seg xml:id="ParlaMint-HR_T6.S13.u37931.s0">Odgovor gospodin zastupnik Davorko Vidović.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37932" n="633">
					<seg xml:id="ParlaMint-HR_T6.S13.u37932.s0">Zahvaljujem se na ovo podsjećanje. Ja uistinu nisam bio ponosan znate na mirovine od tisuću 723 kune koje smo prije 6 godina ostavili kao prosječnu mirovinu. Ovo je bio rast mirovina u tim kriznim, teškim 2000., 2003. ovo crveno. Ovo je rast mirovina koji se dogodio nakon toga. U godinama bi se dalo vidjeti da su te mirovine u 4 godine toga moga mandata o kojem govorite porasle za 48%, a realno 33%, dok je 9,4% bio rast u mandatu prošle Vlade. Što želim reći? Ne hvaliti ono, nego upozoriti da ova Vlada može imati samo dva cilja. Jedan je što prije podići proizvodnju, povećati zaposlenost. I drugo, u ovim teškim vremenima čuvati najugroženije, čuvati plaće i mirovine. To je moralo biti zadnje što se smjelo taknuti, zadnje što se smjelo taknuti. Ako se već diralo onda se to moralo vidjeti unutar državne uprave koja je enormno narasla i koja je postala ogroman teret za većinu ljudi u ovoj zemlji.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37933" n="634">
					<seg xml:id="ParlaMint-HR_T6.S13.u37933.s0">Gospodin zastupnik Boris Kunst, replika.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37934" n="635">
					<seg xml:id="ParlaMint-HR_T6.S13.u37934.s0">Pa kolega Vidović vi ste jedan od rijetkih nobelovaca bivše Vlade kojeg su građani i radnici jedva dočekali da ga smjene, ali na redovnim izborima 2003. godine. A sada obzirom da smo obojica bili sudionici toga vremena, pa vas molim isitne radi javnosti samo potvrdite. Da li ste smanjili plaće 30 do 40% dolaskom na vlast? Da li ste mijenjali Zakon o radu pa ste smanjili otpremnine ljudima? Da li ste smanjili vrijeme prava naknada za nezaposlene? Da li ste dirnuli Zakon o stečaju pa ste radnike iz prvog isplatnog reda prebacili u drugi isplatni red? Da li ste u to vrijeme imali 400 tisuća nezaposlenih? Da li ste naknade za nezaposlene imali negdje od 900 do tisuću kuna? Ako već ne vjerujete statistici o kojoj ja govorim, jer baratate vremenskim razmacima, a inače to nije teško provjeriti, tako da ne morate govoriti da je ta neistinita statistika koju ja ovdje imam, a mogao bih vam pobrojiti još. Da li je točno da su tada štrajkali? Nema tko nije štrajkao u toj državi za vrijeme te Vlade. Od umirovljenika, radnika, branitelja, državnih i javnih službenika. Ja ne znam tko sve nije štrajkao. I to ne jednom. Nego skoro svake godine su štrajkali. Znači sa ove strane kada danas vi govorite i ovako suze lijete, s obzirom na ove zakone, nemojte zaboraviti vrijeme kada ste se prozivali nobelovcem. Mislim da stvarno kao nobelovci niste dali takav doprinos, jer znate ova Vlada još plaća račune tih nobelovaca iz 2000. do 2003. godine.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37935" n="636">
					<seg xml:id="ParlaMint-HR_T6.S13.u37935.s0">Odgovor na repliku, gospodin zastupnik Davorko Vidović.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37936" n="637">
					<seg xml:id="ParlaMint-HR_T6.S13.u37936.s0">Ja jesam dečko od 53 godine, ali hvala Bogu pamćenje me dobro služi. Nadam se da moga vršnjaka također služi i da zapravo ova pitanja koja postavlja, zahvaljujem se na tom šlagvortu, mi daje priliku da kažem nešto o tim vremenima već kada se govori. Istina je uzeli smo 40% plaće. Znate kome? Sebi. Ministrima i saborskim zastupnicima. Kada sam došao za ministra plaća mi je bila 22,5 tisuće kuna. Nakon dva mjeseca mi je došla na 14. toliko i gospodinu Markovinoviću koji misli da se plače za tim. Drugo. Mjesec dana prije izbora 2000. godine Matešina vlada je podigla plaće za 17%, ničim izazvana znajući da ih neće morati isplaćivati. Ničim izazvana. To je istina o plaćama službenika. Naravno da zemlja koju smo zatekli u kaosu ovakvu kakvu vi sada zaboga ostavljate. Da nije se moglo podnijeti da se činovnicima, službenicima osiguraju plaće 17% veće. Samo su jednu takvu dobili u 12. mjesecu '99. i nikada više. Sav novac koji smo imali smo ostavili gospodarstvu. Spominjao sam državne tvrtke. Znate koliko su dobiti imale? Sve su pozitivno, osim HAC je bio jedna specifična priča, sve su pozitivno poslovale. INA je imala dobit od 2 milijarde kuna godišnje. Sav novac je ostao za reinvestiranje i za razvoj. Ostavili smo gospodo uređenu zemlju u kojoj su ozbiljne reforme poduzete. Taj Zakon o radu kojega smo napravili i onaj isti kojeg sada sindikati brane i rukama i nogama, kao jedan od najsocijalnih i radnički najboljeg zakona u europskim okvirima. Provedba je ono što ne valja. Niste u 6 godina bili sposobni osigurati mehanizme da zaštite radnike. I to je problem. Ako su bile plaće bile premale, otpremnine spuštene, pa što ih niste podigli?</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37937" n="638">
					<seg xml:id="ParlaMint-HR_T6.S13.u37937.s0">Dobro.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37938" n="639">
					<seg xml:id="ParlaMint-HR_T6.S13.u37938.s0">Pa dižite ih zaboga.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u37939" n="640">
					<seg xml:id="ParlaMint-HR_T6.S13.u37939.s0">Jako dobro. Gospođa zastupnica Vesna Pusić, replika. Izvolite.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u37940" n="641">
					<seg xml:id="ParlaMint-HR_T6.S13.u37940.s0">Zahvaljujem gospodine potpredsjedniče. Kolega Vidović govorili ste o razlikama između vremena nakon izbora 3. siječnja 2000. i one Vlade i svih ostalih HDZ-ovih vlada naročito ovo u zadnjih jedan i pol mandata. Hoću vas podsjetiti da niste spomenuli da je kada je 3. siječnja 2000. došla tadašnja koalicija na vlast, unutrašnji dug bio 9 milijardi. Plaćanje unutar države je bilo duže od godine dana. To se svelo na nulu, dakle taj unutrašnji dug i plaćanje se svelo na 60 dana. I do konca mandata te Vlade plaćanje je bilo 60 dana. E sada, istina je različite stvari su se smanjivale, mijenjale na različite načine, ali je bilo jasno što je cilj. I mislim da je to bitna razlika. Bilo je jasno da je cilj jačanje gospodarstva i davanje gospodarstvu prostora da onda povuče cijelu zemlju naprijed. I to je rezultiralo činjenicom da je stopa rasta poskočila na 5,4%. Prošle godine prije Božića kada smo ovdje raspravljali o proračunu, ministri iz ove Vlade, podvlačim recimo potpredsjednik Vlade Polančec, rekao je da će rast biti prošle godine, dakle u prosincu je to rekao, 3,3%. Kao što znamo bilo je 2,4% Da li je moguće da ova Vlada nije znala u prosincu koliki će biti rast bruto domaćeg proizvoda. Prema tome, naravno da svi nešto režu, nešto dodaju itd. Pitanje je samo da li je jasan cilj, u koju svrhu se to radi, što je smisao cijele stvari. Da li da gospodarstvo raste, da li da nešto drugo raste, da bilo što se događa ali ne stihijski po principu ajmo samo malo držati prst u brani odnosno začepiti rupe dok majstori odu.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37941" n="642">
					<seg xml:id="ParlaMint-HR_T6.S13.u37941.s0">Zahvaljujem. Odgovor na repliku uvaženi zastupnik Davorko Vidović. Izvolite.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37942" n="643">
					<seg xml:id="ParlaMint-HR_T6.S13.u37942.s0">Da, spomenuli ste upravo ono što mislim da je od krucijalne važnosti. Ja sam čuo puno ljudi u Hrvatskoj koji kažu odrekli bi se mi svojih 100, 200 kuna i još bi teže živjeli kada bismo vidjeli koja je svrha toga, kuda mi to zapravo idemo. Vraćamo se na početak te tužne naše priče. Odsustvo bilo kakvog cilja. Ja ne bih htio uvrijediti baš nikoga ovdje, ja bih volio da se moramo ovdje izvrdavati i govoriti neistine zbog političkih poena ali ovdje je istina ljudi samo se hoće sačuvati gola vlast. Nitko normalan danas u ovoj zemlji tko je odgovoran, tko misli o teškim problemima tu vlast ne želi jer ona ne može biti mast i čast. To je teški rudarski krvavi posao. To što smo mi radili kad ste već spominjali u te četiri godine to je bio krvavi teški posao. Svjetska banka i MMF su nam bili za vratom, nismo mogli ih izbjeći u to vrijeme. Provodili smo reforme ali smo čuvali ta dva ključna cilja rast gospodarstva kojeg smo osigurali, imali smo najveću stopu gospodarskog rasta u čitavoj tranzicijskoj Europi i osiguranje socijalne sigurnosti za ljude koji nisu imali. To su dva ključna cilja. Zašto oko tih ciljeva ne napravimo konsenzus pa ne kažemo da će to biti ciljevi i za ubuduće. Neznanje ili laž. Slažem se gospođo Pusić, ne znati u 12. mjesecu koliki će nam biti ma ni približno rast BDP-a ili pad BDP-a govori ili da smo totalne neznalice ili da smo onda znali a da smo svjesno govorili neistinu.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37943" n="644">
					<seg xml:id="ParlaMint-HR_T6.S13.u37943.s0">Zahvaljujem. Imamo još jednu repliku uvažena zastupnica Tatjana Šimac Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u37944" n="645">
					<seg xml:id="ParlaMint-HR_T6.S13.u37944.s0">Hvala lijepo. Gospodine potpredsjedniče. Kolega Vidoviću rekli ste malo prije kad ste spominjali zakon istine govorili ste o emocijama koje naši građani proživljavaju, pa ste spomenuli ljutnju, bijes, zgražanje. Normalno da to osjećaju upravo zbog toga što je ovo sve besciljno a sad ste u svom odgovoru na repliku odgovorili ono što sam vam ja htjela reći u ovoj replici pa neću ponavljati, ali sam sigurna da bi svi tako postupili. Međutim, rekla bih vam da ne samo da osjećaju ove emocije koje ste nabrojili, oni osjećaju tugu, osjećaju nemoć a to su dvije emocije koje su najgore, koje su bezizlazne. Upravo zbog ovakve politike HDZ-a naši građani osjećaju to, oni su oguglali. Jedina stvar što im ostaje to je bunt koji pokazuju na izborima, koji pokazuju nažalost neizlaženjem odnosno apstinencijom o izborima. Još bih se osvrnula na jednu stvar. Nije mi jasno kako pojedini saborski zastupnici ovdje kolega Vidoviću kažu da ste iskusan demagog. Meni to stvarno nije jasno. Zar je demagogija suosjećati s našim građanima. I jadan ti je onaj čovjek koji ne može suosjećati s onima zbog kojih smo izabrani. A da vas podsjetim da je jedna od antirecesijskih mjera 10. bila u Vladinim antirecesijskim mjerama održavanje životnog standarda najugroženijim skupinama naših građana. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37945" n="646">
					<seg xml:id="ParlaMint-HR_T6.S13.u37945.s0">Zahvaljujem. Odgovor na repliku uvaženi zastupnik Davorko Vidović. Izvolite.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u37946" n="647">
					<seg xml:id="ParlaMint-HR_T6.S13.u37946.s0">Kolegice ja mislim da je jedan od nus proizvoda ovakve politike ali strahovito opasan nus proizvod gubitak povjerenja građana u sve. To je ono što se zove u sociologiji socijalni kapital. Građani su prestali vjerovati bilo kojoj instituciji. Jedni drugima ne vjeruju. Razina povjerenja u hrvatskom društvu je dosegla katastrofalne zabrinjavajuće razmjere. Mi nemamo više pozitivno ozračje da bilo tko bilo kome povjeruje kada se bilo što predloži, gleda se zapravo tko će me tu prevariti, tko će mi što uzeti jer je to postalo generalno pravilo ponašanja i ono ide direktno od vlasti. Vlast je ta koja stvara i takvo ozračje. Znate, nekad se govorilo o socijalizmu &quot;Snađi se druže.&quot;. Ne moramo se držati zakona kao pijan plota. Ta jedna anomija, taj osjećaj nemoći i prepuštenosti sebi, nesigurnosti je zapravo ovakvim zakonima se dalje produbljuje i ja ne vidim bez generalnog ozbiljnog reza promjene čitave političke paradigme da je to moguće riješiti. Ljudi zavaravati se možemo koliko hoćemo, odradit ćemo ove naše mandate ali vjerujte da nas neće pamtiti ni po čemu dobrome ljudi koji će jednog dana odgovorno ovu zemlju voditi poslije nas.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37947" n="648">
					<seg xml:id="ParlaMint-HR_T6.S13.u37947.s0">Zahvaljujem. Idemo dalje sa pojedinačnom raspravom. Uvaženi zastupnik Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37948" n="649">
					<seg xml:id="ParlaMint-HR_T6.S13.u37948.s0">Zahvaljujem. Gospodine potpredsjedniče, gospodine državni tajniče, uvažene kolegice i kolege. Evo, dosta smo toga jučer i danas čuli vezano za temu rebalansa pa i za ovu zakonsku regulativu koja prati dakle sam rebalans odnosno vremena u kojima živimo. Evo, čujemo i različita mišljenja i stavove vraćanja u povijest, komedije, tragedije itd. Ja bih se zadržao na samoj temi na početku bez obzira što smo čuli dakle već dovoljno pokazatelja na ovim osnovnim parametrima jasno koje imamo prigodu u izmjenama ovog zakona vidjeti a odnose se na 2% oporezivanja primanja za one sa primanjima od 3 do 6 tisuća kuna neto i sa 4 koji imaju veće od 6 tisuća kuna. Ono što je važno istaknuti a očito što mnogi zapravo ne žele isticati u svojim raspravama jeste da ovim izmjenama nije pogođena 891 tisuća i 5 stotina umirovljenika i oko 6 stotina tisuća zaposlenih sa primanjima do 3 tisuće kuna. Isto tako, važno je kazati da uvođenjem ovog poreza za proračun bi to značilo 2 milijarde i 100 milijuna kuna, a još oko 630 milijuna bi se uštedjelo na rashodovnoj strani i to isto se očito ne želi kazati, kao i u konačni ono što je i znakovito, a to je da ovaj zakon ima svoj rok do 31.12.2010. godine. Zašto izmjene? Pa produbljivanjem krize i produbljena kriza sama po sebi bila je znak da se moralo nastaviti sa usklađivanjem prihoda i rashoda, kao i promijeniti dio zakonske regulative. Vlada je pokazala kako ono što radi ima smisla. Zašto? Pa osigurava se jedno potpuno realno sagledavanje stanja, prihvaćanje činjenice da se uz neminovna odricanja danas osiguravaju izgledna rješenja za poboljšice u vremenima koja dolaze, a to je jako bitno. To je jako bitno, to je poruka građanima koja ima svoju znakovitost. Ovaj zakon isto tako pokazuje, kao i ostali zakoni koje ćemo danas čuti, da Vlada uvažava sve članove vladajuće koalicije, ali isto tako da joj socijalno partnerstvo nije samo nekakva puka forma. Cilj je bio čuti mišljenje svih zainteresiranih, a onda međusobnih dijalogom doći od najboljeg rješenja. Da je to zaista tako potvrđuju i poslodavci koji su pokazali odgovornost i staloženost jednu u podržavanju vladinih mjera, a ja vjerujem da će to oni isto tako pokazati i dalje u pregovorima i da će biti i socijalno osjetljivi i da će imati smisla za realnost u postojećoj situaciji. A to je opet i s njihove strane i vladine strane poruka nekima da se do rješenja, kao što sam kazao, dolazi za stolom i dijalogom, a ne na način da se na ulicama uz uvrede i prijetnje pokušava rješavati problem. Vlada je jasno ovim također iskazala da nastoji zadržati, i to je istaknuto jučer, i radna mjesta i socijalni status. Čujemo danas isto tako od nekih da se ne vole vraćati u povijest, ali vratiti se moramo jer očito moramo pogledati alternativu koja se nudi. Alternativa, uvažene kolegice i kolege s lijeve strane, koju vi nudite je zapravo povijest. Uzmimo samo primjera radi gospodina Linića i gospodina Čačića, gospodina Linića sa njegovim Europetrolom, sa Riječkom bankom, sa &quot;Viktorom Lencom&quot;, gospodina Čačića sa 120 ugovora koje je potpisao sam sa sobom. Gospodo, govorite o jahtama i boravke na jahtama. Pa boravke na jahtama ste vi zapravo patentirali. Vaša Vlada je donosila odluke na jahti vlasnika &quot;Viktora Lenca&quot;, gospodina Vrhovnika, a on je zauzvrat jasno dobio nekoliko stotina milijuna. I na kraju, gospodo, govorili ste neki o komedijama i tragedijama, pa vidite bila tragedija ili komedija, i u jednom i u drugom slučaju vi ste statisti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37949" n="650">
					<seg xml:id="ParlaMint-HR_T6.S13.u37949.s0">Zahvaljujem. I sad imamo najprije tri ispravka i onda šest replika. Prvo ispravci. Uvažena zastupnica Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u37950" n="651">
					<seg xml:id="ParlaMint-HR_T6.S13.u37950.s0">Kolega je netočno ustvrdio da nije pogođeno milijun i 500 tisuća ljudi, jer da imaju plaću ispod 3000 kuna. Ti su ljudi već dugi niz godina pogođeni, među njima 800 tisuća umirovljenika. Također svi oni koji rade, a imaju plaću ispod 3000 kuna. To su pogođeni ljudi. I očekivali smo da ćete s ovim mjerama povećati plaće i mirovine tim ljudima. To se od vas očekivalo, to ste i obećali i to stalno obećavate, a sada se hvalite da eto njima kojima se nema što oduzeti ili pak kad ste vi u pitanju ništa nije sigurno. Pravo je čudo da se još niste pohvalili kako ne dirate u dječje kasice prasice, ali kada je HDZ u pitanju ponavljam, ni to nije više sigurno.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37951" n="652">
					<seg xml:id="ParlaMint-HR_T6.S13.u37951.s0">Mislim da ne bi trebalo na taj način ironizirati jednu stranku. Nemojte to činiti. Pojedinačno možete nekom nešto ovako reći, ali cijeloj stranci nemate zaista pravo to reći. Idemo dalje sa ispravcima, a to je uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u37952" n="653">
					<seg xml:id="ParlaMint-HR_T6.S13.u37952.s0">Gospodine potpredsjedniče. Kolega je utvrdio, po meni netočno, da sa ovim prijedlogom zakona nisu dirnuti umirovljenici u kategoriji do 3000 kuna. To je negdje oko 850, 860 tisuća tih umirovljenika. Kolega, onda niste dobro pročitali zakon i tim umirovljenicima se neće usklađivati mirovine. To ste zaboravili, to nitko ne želi ovdje reći. Prema tome, po ovom kako vi kažete da će trajati do kraja 2010. godine, oni se mogu pozdraviti sa redovnim usklađivanjem mirovima. I kako to onda može biti da niste te mirovine dirali?</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37953" n="654">
					<seg xml:id="ParlaMint-HR_T6.S13.u37953.s0">Zahvaljujem. I ispravak netočnog navoda, uvaženi zastupnik Arsen Bauk. Izvolite.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37954" n="655">
					<seg xml:id="ParlaMint-HR_T6.S13.u37954.s0">Zahvaljujem, gospodine potpredsjedniče. Ja bih, uvažit ću vašu molbu da ne generaliziram stranke i pojedinca, ali kako se mislim dotaknut gospodina Hrelje onda ne znam koliko ću tu crtu prijeći jer je on jedini zastupnik svoje stranke. Dakle, ispravit ću netočan navod gospodina Matkovića koji je rekao da su bili pregovori, dijalozi i da se na kraju našlo najbolje rješenje. Kako su ti pregovori i dijalozi i monolozi i ne znam šta je to već bilo izgledali najbolje pokazuje primjer toga što je shvatio gospodin Hrelja u ime Hrvatske stranke umirovljenika, što su shvatili sindikati …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37955" n="656">
					<seg xml:id="ParlaMint-HR_T6.S13.u37955.s0">Oprostite, šta je ispravak tu netočnog navoda?</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37956" n="657">
					<seg xml:id="ParlaMint-HR_T6.S13.u37956.s0">Ispravak je to da je gospodin Matković rekao da su bili pregovori sa raznoraznim partnerima, da se tražio najbolji način, a ja pokušavam ispravit da to nisu bili pregovori, nego je to bio monolog, da su jednima govorili jedno, drugima govorili drugo i da je gospodin Hrelja rekao da će bit oporezivana cijela plaća ili penzija, da su ovi drugi rekli da neće itd. Prema tome, u tom smislu mislim da nisam …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37957" n="658">
					<seg xml:id="ParlaMint-HR_T6.S13.u37957.s0">Zahvaljujem.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37958" n="659">
					<seg xml:id="ParlaMint-HR_T6.S13.u37958.s0">Izašao iz ispravka, ali dobro zato je izašao gospodin Hrelja iz koalicije HSU. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37959" n="660">
					<seg xml:id="ParlaMint-HR_T6.S13.u37959.s0">Jeste sretni sad? Hvala lijepa.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u37960" n="661">
					<seg xml:id="ParlaMint-HR_T6.S13.u37960.s0">Bit ću još sretniji, gospodine potpredsjedniče, bit ću još sretniji kad siđete s vlasti. Zahvaljujem.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37961" n="662">
					<seg xml:id="ParlaMint-HR_T6.S13.u37961.s0">Idemo na replike. Prvi je uvaženi zastupnik Frane Matušić. Izvolite.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u37962" n="663">
					<seg xml:id="ParlaMint-HR_T6.S13.u37962.s0">Zahvaljujem, gospodine potpredsjedniče. Pa s pravom je kolega rekao da se neki ne vole vraćati u prošlost, ali je propustio reći neke podatke koji su vezani uz tu prošlost. Npr. danas cijeli dan slušamo iz oporbenih redova kako su oni naslijedili neke dugove 2000. godine itd., a zaboravljaju reći da su ostavili dug nepokriven, sakriven preko 8 milijardi kuna 2003. godine. To je zaboravljeno reći ovdje. Dakle, 8 milijardi i 300 milijuna kuna je tadašnja vlast 2003. godine ostavila nepokriveno, sakriveno na razno-raznim računima. Dalje, kolega točno je da postoje velike razlike između nas i njih, premda oni nam predbacuju da ne znamo mi rješavati probleme i da ne znamo što želimo. Mi znamo jako dobro što želimo. Želimo i zaštititi najsiromašnije slojeve, što i činimo upravo donoseći ovaj zakon i želimo dati mogućnost gospodarstvu da se razvijemo na pravi način. Zašto? Zato što to gospodarstvo treba poticaje, poljoprivrednici trebaju poticaje i mi smo jasno rekli da, poljoprivrednicima trebamo dati poticaje jer nam je to strateško opredjeljenje. Dok iz oporbenih redova jasna poruka, evo npr. iz HNS-a ide treba ukinuti sve poljoprivredne poticaje. To je razlika između naše i njihove politike. To je konkretno. Ili idemo dalje, vidimo da nam danas šalju poruke iz SDP-a zašto ne dirate dječje kasice prasice? Pa nećemo dirati dječje kasice prasice kao što su to oni radili, kao što su smanjivali dječje doplatke, kad su porodiljne naknade ukidali, naravno da nećemo to dirati. To košta ovu državu, Vladu 4 milijarde kuna i to je razlika između naše politike socijalne i njihove koja i ukinula i subvencije poljoprivrednicima, koja bi ukinula i dječje doplatke i porodiljne naknade, koja bi dovela ponovno … /Govornici govore u isti glas, ne razumije se./ …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37963" n="664">
					<seg xml:id="ParlaMint-HR_T6.S13.u37963.s0">Zahvaljujem. Vrijeme je. Odgovor na repliku, uvaženi zastupnik Boris Matković.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37964" n="665">
					<seg xml:id="ParlaMint-HR_T6.S13.u37964.s0">Zahvaljujem. Kolega Matušiću, zahvaljujem na ovoj dopuni. Vaša dopuna je stvarno dio mojih razmišljanja. Vi ste samo određeni dakle činjenicama, svakako elaborirali još jednom ovaj dio sadržaja o kojem sam i ja govorio. I u svakom slučaju mogu samo potvrditi još jednom, a to je da mi sigurno smo svjesni dakle pozicije i znamo da je kriza produbljena. Znamo isto tako da treba iznalaziti rješenja za nju. Rješenja za nju, dakle rekao sam i malo prije, Vlada zna i ima ih i evo, oni su tu pred nama, a oni su ta rješenja su zapravo dio onoga što sam i malo prije kazao, jedne izgledne dakle situacije i pozicije koju treba stvoriti radi poboljšica u budućnosti, radi zadržavanja radnih mjesta i socijalnog statusa kakav je on trenutno sada. Dakle, ići na to da se zadrže radna mjesta, a ne ići za tim, kao što kaže gospodin Linić da treba otpustiti 70 tisuća ljudi iz državne uprave, otpustiti 30 tisuća ljudi iz javne uprave, pozvati MMF. Naglašavam to s razlogom gospodo dakle jer očito i vi i oni koji vas podržavaju bavite se dakle nekim sasvim sporadičnim i marginalnim stvarima i da znate da ima nešto što morate upamtiti i što ćete zasigurno upamtiti, a pamtite već godinama, a to je, ponavljam ponovno, statisti ste bili i ostat ćete.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37965" n="666">
					<seg xml:id="ParlaMint-HR_T6.S13.u37965.s0">Zahvaljujem. I sada imamo repliku, uvaženi zastupnik Boris Kunst.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u37966" n="667">
					<seg xml:id="ParlaMint-HR_T6.S13.u37966.s0">Kolega Matković, vidite ove interventne zakone naši simpatizeri iz SDP-a cijelo vrijeme nazivaju haračem. A uzeti 2 milijarde kuna državnim službenicima i namještenicima zbog kojih danas ova Vlada plaća i sudske troškove i kamate itd. jer je to došlo zbog velike odgovornosti one akademske Vlade danas na naplatu ovoj Vladi i smanjivanje plaća od 40% tada dok mi uvodimo ove interventne poreze sa 4%, oni nazivaju, kaže sređivanje sustava državne uprave. Znači ono što su oni radili gdje su kresali materijalna prava, plaće, to su sređivali državnu upravu, a ovo nazivaju haračem. Vidite, tada se ta Vlada nobelovaca iz 2000. do 2003. godine dogovarala sa Međunarodnim monetarnim fondom i sklapala stand by aranžmane bez znanja socijalnih partnera, bez znanja javnosti i drastično su rezali prava bez da su uopće pitali socijalne partnere. Danas kad socijalni partneri, bar većina socijalnih partnera i sindikata je svjesna, svjesniji očito od njih nastale situacije koja normalno nije samo izazvana u Hrvatskoj, nego je posljedično na Hrvatskoj izazvana zbog svjetske financijske krize, oni jednostavno su dali podršku tome jer razumiju situaciju. A tada kad je ta, velim Vlada nobelovaca donosila takve drastične rezove smanjenja socijalnih prava, tada nije konzultirala socijalne partnere, niti ih je išta pitala, nego je to učinila na svoju ruku.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37967" n="668">
					<seg xml:id="ParlaMint-HR_T6.S13.u37967.s0">Zahvaljujem. Odgovor na repliku, uvaženi zastupnik Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37968" n="669">
					<seg xml:id="ParlaMint-HR_T6.S13.u37968.s0">Evo zahvaljujem vama kolega Kunst. Apsolutno točno ste kazali, dakle nadopunili ovaj dio koji se odnosi i na povijest o kojoj oni očito kao ne bi htjeli razgovarati, ali ona je tu jer ona je i pokazatelj i za događanja koja idu i koja će slijediti. U svakom slučaju, dakle jasno je i poznato da su oni ostavili dosta tih dugovanja koja se i danas vraćaju i s kojima i danas Vlada ima problema, kresali su i kresali bi i ovo danas i to se vidi, pa možda ovo što nudi kolega Linić, možda to u sebi ima nešto dobro, možda to i nosi u sebi rješavanje jednim dijelom krize, ali to je brutalno, a mi nismo za brutalnost. Mi smo, kao što sam i maloprije kazao, mi smo za zadržavanje radnih mjesta, pa i sa nižom plaćom, ali neka se radi. Čovjek mora raditi, a ne ostati bez posla. Mi smo za zadržavanje tih radnih mjesta. I kad ste već spomenuli socijalne partnere i razgovore, dakle ja sam malo prije isto tako kazao da Vlada je ta koja dakle je uvažavala i htjela čuti mišljenje socijalnih partnera da bi se došlo do najboljeg rješenja i ona je to i napravila, a radi to i dalje da bi se došlo do konačnog cilja, a to je dakle prerasti ovo stanje i zapravo stvoriti poziciju koja će biti apsolutno izgledna za poboljšice u budućnosti i sutra i u vremenu koje nas očekuje. I ja sam u to uvjeren i ja vjerujem, ja sam optimista.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37969" n="670">
					<seg xml:id="ParlaMint-HR_T6.S13.u37969.s0">Zahvaljujem. Sada je na redu replika, uvaženi zastupnik Ivan Bagarić. Izvolite.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u37970" n="671">
					<seg xml:id="ParlaMint-HR_T6.S13.u37970.s0">Zahvaljujem gospodine potpredsjedniče. Kolega Matkoviću, spomenuli ste u svojoj raspravi i sindikate i to što čini Vlada i to me potaklo na jedan odgovor, odnosno na jednu, evo repliku s vama. Dakle, Vlada čini sve što činiti može i koji su joj instrumenti na raspolaganju kako bi zaštitila radnike, kako bi zaštitila najosjetljivije skupine, ma koliko se ne znam oporba iščuđavala koliko mi takvih imamo. Koliko imamo imamo ljudi u smislu sa malim mirovinama, sa malim ne znam ni ja plaćama, ali Vlada ih štiti. I ovim svim što sada čini, štiti te ljude. Sindikati po toj logici bi također trebali štititi te ljude. Nije mi jasno kako je moguće da onda jedna čelnica sindikata štiti te ljude iste, a poziva ih na ulicu, a ulica ne rješava apsolutno ništa. Ulica samo donosi nove probleme. Ulica jamči da će biti gore. I ma koliko se ljudi čudili kad se ovdje neke rasprave prozvane demagoškim, neki su kazali pa je ulica nije dobra, ali eto barem ulica. Tobože kad nema ništa drugo, onda barem ulica. U prijevodu, mi hoćemo na vlast, a ne zanima nas zapravo stanje radnika, ne znam ni ja ni onih najugroženijih. E sad mogu razumjeti čak oporbu jednim dijelom, ali kako razumjeti uopće predstavnike sindikata koji na određeni način se ponašaju kao da su već odjenuli stranačke dresove oporbe koja usuglašeno, ja bih rekao i artikulirano djeluje zajedno s njima. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37971" n="672">
					<seg xml:id="ParlaMint-HR_T6.S13.u37971.s0">Zahvaljujem. Odgovor na repliku, uvaženi zastupnik Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37972" n="673">
					<seg xml:id="ParlaMint-HR_T6.S13.u37972.s0">Apsolutno ste u pravu kolega Bagariću, kad ste govorili o ovom problemu. Dakle, ali ja tu kažem i htio bih kazati da se radi samo o jednom dijelu sindikata. Ne radi se o svim sindikatima, nego o dijelu sindikalnih dakle vođa. Oni su ti koji, u pravu ste je li, kazali jedno dakle na jednoj strani, a ovamo pozivanje na drugoj. Mislim da sam ja jučer u jednoj svojoj replici u nečemu kazao da se zapravo tu radi o jednom, a vi ste to sad kazali, politikantstvu, ali to je i kratkovidnost isto tako. A politikantstvo jer je vezano zna se uz koga. Vezano je uz ovo što čujemo sa strane dakle opozicije, uz pusta otpuštanja i slično. Pa to su rigoroznije mjere, nego ovo o čemu dakle vi govorite da radi ova Vlada. Ali onda gospodo to morate kazati, to oni moraju kazati, kolega Bagariću moraju kazati biračima da je to to, a onda isto tako ti sindikati bi trebali vidjeti je li to to ili nije to. Dakle, pozivati nekoga ovamo na ulice, a na drugoj strani politikantski stati iza nekoga tko bi otpustio 100 tisuća ljudi. Mislim to je dokaz da se radi o politikantstvu, ali isto tako i kratkovidnost nečije. Umjesto kao što sam i kazao u početku sjesti i dogovarati se i postići dogovor, biti odgovoran, biti realan, biti dakle socijalno osjetljiv, i biti zaista u pravom smislu, dakle ponavljam ponovno odgovoran prema situaciji u kojoj jesmo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37973" n="674">
					<seg xml:id="ParlaMint-HR_T6.S13.u37973.s0">Zahvaljujem. Replika, uvažena zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37974" n="675">
					<seg xml:id="ParlaMint-HR_T6.S13.u37974.s0">Kolega Matkoviću, ovo naše cijelo prijepodne vraćanje u prošlost kod naših građana može izazvati samo bijes i ništa drugo. Bijes na nas, a ovdje koji smo odgovorni za njihovu sudbinu, jer mi odlučujemo kako će oni živjeti. Oni na žalost sami mogu o tome odlučiti svake 4 godine ili samo na izborima. A to što vi kažete da gotovo milijon i pol tisuća ljudi u Hrvatskoj neće plaćati ovaj posebni porez. Pa to je nešto prestrašno kad se o tome govori u 2009. godini. To znači to se ne govori o 3 tisuće kuna. To se govori o tisuću 200, tisuću 300, tisuću 800, 2 tisuće, 2 tisuće 200, 2 tisuće 500 kuna koje primaju umirovljenici i zaposleni. To govorite o onim tekstilnim radnicama i prodavačicama koje odrade 200 sati i dobiju 3 tisuće i jednu lipu i morat će platiti taj porez. Ali to govori da će se zamrznuti i plaće i mirovine za godinu pol dana skoro. Da neće biti usklađenja mirovina, da neće biti rasta plaća za one koji imaju manje od 3 tisuće kuna. Ali će plaćati jedan postotni poen više PDV-a, ali će to njihovo mizerno primanje obezvrijediti inflacija koja neće biti ova koja je planirana sada u proračunu, nego će vjerojatno biti veća. I onda kad vi kažete Vlada zna šta radi. Pa Vlada je samo bezobzirna prema onima koji imaju najmanje.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37975" n="676">
					<seg xml:id="ParlaMint-HR_T6.S13.u37975.s0">Zahvaljujem. Odgovor na repliku, uvaženi zastupnik Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37976" n="677">
					<seg xml:id="ParlaMint-HR_T6.S13.u37976.s0">Zahvaljujem kolegice Zgrebec i ja bih se u svakom slučaju želio barem jednim dijelom i to zaista iskreno i mislim složiti s vama u ovom pogledu da se ne vraćamo u povijest. Složio bih se s vama u tom pogledu. Apsolutno. Dakle, bez sad neke malicije u tome ili nekakvog demagoškog sad mog nastupa prema vama ili ne znam čega drugoga. Apsolutno bih se složio. Ali ima ovaj dio zbog kojega se moramo vratiti u tu povijest radi konstantno jedne te iste teze koju vi imate sadržanu u svojim raspravama cijeli dan jučer, a i od jutros. A ona se svodi. Kolegice Zgrebec ja vas nisam prekidao, molim vas. A ona se svodi na to da svi ste u svojim raspravama na kraju to zaključivali prizivanjem zapravo prijevremenih izbora. Što zapravo, jeste li kazali vi građanima Republike Hrvatske što bi prouzročili prijevremeni izbori? Vi ne nudite nikakve konkretne prijedloge za ovu situaciju u kojoj se nalazimo. Znači vi biste samo produbili krizu. Ali objasnite građanima što bi značili prijevremeni izbori. Objasnite im to. Meni je jasno i ja im mogu objasniti. Ja građanima u gradu u kojem živim objašnjavam sve ono što mogu na kavici kad se nađem dolje subotom i nedjeljom. Objasnite. A onda nećemo govoriti ni o povijesti, ali objasnite prije pozicije na koju se stalno sada pozivate, molim vas. Zašto to ne kažete? Nego samo isprazne neke priče i pozivanje na nešto. A nećemo riješiti ništa pozivanjem ni na ulicu, ni neredima i prijetnjama. Riješit ćemo situaciju samo dogovorom.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37977" n="678">
					<seg xml:id="ParlaMint-HR_T6.S13.u37977.s0">Zahvaljujem. Replika, uvaženi zastupnik Željko Jovanović. Izvolite.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u37978" n="679">
					<seg xml:id="ParlaMint-HR_T6.S13.u37978.s0">Hvala gospodine potpredsjedniče Sabora. Građani Hrvatske prijevremeni izbori značili bi da bi dobili odgovornu, poštenu vlast koja bi vas izvukla iz krize, a ne bi prodavala iluzije kao što to čini aktualna vlast. Evo kolega Matković odgovorio sam na vaše pitanje. Vi se stalno pozivate u povijest. Evo ja nisam bio u toj povijesnoj Račanovoj Vladi na koju se vi stalno pozivate, ali ste se vratili u povijest. Ova Vlada je vratila Hrvatsku u 1999., 10 godina unazad zahvaljujući nesposobnosti i nestručnom vođenju ove države. A ako se pozivate stalno na Račanovu vlast imali ste 6 godina da ispravite sve njene greške i da Hrvatsku uvedete u jedan bolji i kvalitetniji život. Niste uspjeli. Govorite da je Vlada ovim mjerama pokazala da želi spasiti radna mjesta. Pogrešno. Ovaj porez znači manju potrošnju, manja potrošnja znači manju proizvodnju, manja proizvodnja znači manje radnih mjesta. Vi čuvate radna mjesta u javnoj upravi gdje ste namnožili svojom populisitčkom politikom do 24 milijarde godišnje trošak koje je možda trebalo usmjeriti u proizvodnju, jer jedino proizvodnja i radna mjesta u proizvodnji znače rast bruto domaćeg proizvoda i bolji život za Hrvatsku. Prema tome, vaša priča o tome da je ovo jedan program koji pokazuje rješenja je zapravo još jedan dokaz da ova Vlada već 6 godina prodaje samo iluzije. I to je jedino što znate. Prodavati iluzije, a ne ponuditi građanima Hrvatske nadu. Novi izbori bi značili građanima Hrvatske novu nadu, nadu u bolji i kvalitetniji život nego što ga danas imaju.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37979" n="680">
					<seg xml:id="ParlaMint-HR_T6.S13.u37979.s0">Zahvaljujem. Odgovor na repliku uvaženi zastupnik Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37980" n="681">
					<seg xml:id="ParlaMint-HR_T6.S13.u37980.s0">Pa evo u samom začetku kolega Jovanoviću vi kažete da bi prijevremenim izborima bi dobili odgovornu i poštenu vlast. Pa evo ono što mene zapravo začuđuje jeste kako to da isti ti građani na koje se vi pozivate, da vam daju podršku u ovome jasno u ovome što vi hoćete, zajedno sa onima koji vas u tome promoviraju svakodnevno u medijima, jeste kako to da vas nisu prepoznali krajem 2007. godine? Kako to da već 6 godina daju podršku vladi koju vodi Hrvatska demokratska zajednica sa koalicijskim partnerima? Dakle, to je jedan dokaz povjerenja građana. Drugi dokaz povjerenja građana su sada lokalni izbori koji su nedavno bili. Evo ja konkretno sam izabran u trećem mandatu. Prije toga sam još bio nešto. ... Pa znači da građani imaju povjerenja. Tako građani na razini države imaju povjerenja u Hrvatsku demokratsku zajednicu i koalicijske partnere. Dakle toliko o odgovornosti vašoj. Isto tako kada govorite o vašoj odgovornosti kolega Jovanoviću onda ne biste predlagali antirecesijske mjere koje su teške 15 milijardi kuna. Tko bi to sada u ovom situaciji i u ovoj poziciji u kojoj jesmo zapravo razriješio ili rebalansom ili usklađivanjem kako to mi kažemo, prihoda i rashoda? Ne bi nitko. I vi ste odgovorni prema građanima, a vi biste stvorili mjere kojima biste im dodali još dodatnih 15 milijardi. Usput, pa znate li vi koliko bi koštali prijevremeni izbori da ste imalo odgovorni u interegnumu jednom koji bi nastao, nema ni djelovanja ni Sabor, nema djelovanja ni Vlade itd. Kolegice Pusić smirite vaše živce. Obuzdajte se. Molim vas.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37981" n="682">
					<seg xml:id="ParlaMint-HR_T6.S13.u37981.s0">Bez dobacivanja molim vas. Bez dobacivanja. Hvala lijepo. Molim vas bez dobacivanja iz klupe. Ja ovdje vodim sjednicu i morate se pridržavati redova. Uvažena zastupnica i sada imate riječ. Replika, uvažena zastupnica Vesna Pusić. Izvolite.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u37982" n="683">
					<seg xml:id="ParlaMint-HR_T6.S13.u37982.s0">Hvala vam lijepo gospodine potpredsjedniče. Rasprava po klupama je redovna procedura u svim parlamentima svijeta. Ako se vraćamo u povijest, na čemu HDZ stalno inzistira. Jedna od ključnih zasluga, kolega zastupniče koji si HDZ-ove jedne i pol vlade u ovom mandatu pripisuju je vraćanje duga umirovljenicima. Pa kada ćemo se vraćati u povijest, ovaj mali segmentić duga umirovljenicima koji ste vratili je dug umirovljenicima koje su HDZ-ove vlade prije toga napravile. I ako ćemo se vraćati u povijest ajmo pogledati stvarno što je istina. HDZ-ove vlade u devedesetim godinama su napravile taj dug i onda sada smatraju velikom zaslugom što su jedan segment toga duga vratile. Dakle budimo onda pošteni prema cijeloj istini. Druga tema, sve što je koalicijska vlada radila možete kritizirati ili ne, radila je u cilju povećanja gospodarskog rasta. On je u to vrijeme bio 5,4%. Ove godine nema gospodarskog rasta, nego gospodarski pad. Prošle godine je bio 2,4%. Možete reći da gospodarski rast nije važan, to nije vaš cilj, ali cilj te vlade je to bio i ona je taj cilj realizirala. Treće, preporučila bih i vama i ostalim kolegama iz HDZ-a da je ja mislim u vašem političkom interesu da što manje spominjete Čačića. Jer zamislite što ljudi gledajući nas ovdje, bi tim im mogla pasti na pamet koliko bi se sigurnije i bolje osjećali da sada imamo Vladu u kojoj gospodarske resore vode ljudi kao što je Čačić, Jurčićč, Huštrak, Grčić. Sigurno bi se osjećali sigurniji nego što je to u ovoj situaciju u kojoj su to recimo Kalmeta, Šuker i slični.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37983" n="684">
					<seg xml:id="ParlaMint-HR_T6.S13.u37983.s0">Zahvaljujem. Odgovor na repliku, uvaženi zastupnik Boris Matković. Hvala lijepo. Odgovor na repliku.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u37984" n="685">
					<seg xml:id="ParlaMint-HR_T6.S13.u37984.s0">Ali vi ste glavni glumci u krizi.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37985" n="686">
					<seg xml:id="ParlaMint-HR_T6.S13.u37985.s0">Zahvaljujem. Odgovor na repliku uvaženi zastupnik Boris Matković.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u37986" n="687">
					<seg xml:id="ParlaMint-HR_T6.S13.u37986.s0">Pa dobro evo tko je glumac, tko nije. Ja ne bih o tome kolegice Pusić, jer građani su ti koji dodjeljuju glavne uloge, sporedne uloge ali i statiste. Građani su ti koji dodjeljuju uloge. Usput na početku da odmah kažem kolegice Pusić, morao bih vas ispraviti radi građana grada Vrgorca koji nas vjerojatno sada dijelom slušaju. Ja nisam načelnik, nego gradonačelnik, Vrgorac nije općina nego grad i to je grad koji ima svoju tradiciju, svoju povijest i svoj život i dan danas. I to biste trebali znati kao predsjednički kandidat sutra, ako dođete u to mjesto da je to grad, a ne općina. A ja ću mojim građanima kazati da vi ne znate ni gdje je. Ono što vi govorite kao dug koji je nastao u povijesti. Pa da napravili smo ga mi iz HDZ-a, ali HDZ je u to vrijeme stvarao državu i morao je braniti državu. I taj dug je nastao u ratu, u obrani Republike Hrvatske, a trebalo je i također obnoviti državu nakon rata, što očito vi zaboravljate, a ja to ne želim zaboraviti, jer je to najveća vrijednost ovoga naroda. A to je da imamo svoju državu izvojevanu u našem Domovinskom ratu i klanjam se svima onima koji su dali najvrednije, a to su životi i svima onima koji su sudjelovali. Na kraju, govorite o padu gospodarskog rasta. Da vam odgovorim i na to. Pogledajte samo još države u kojima imamo pad gospodarskog rasta Njemačku, Italiju, Švedsku, Estoniju, Mađarsku, Litvu, SAD, Japan, Slovačku, Rumunjsku, HDZ je upropastio sve. I na kraju još bez obzira što sjedi ovdje, od svih ovih nabrojenih koje ste vi htjeli da sutra vode državu, ja bih možda osobno zbog lokal patriotizma digao ruku za kolegu Jurčića. Ali za ove druge ne bih ni približno, jer su se dokazali.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37987" n="688">
					<seg xml:id="ParlaMint-HR_T6.S13.u37987.s0">Zahvaljujem. Idemo dalje sa pojedinačnom petom raspravom od 25. Uvaženi zastupnik Dragutin Lesar. Usput da kažem i najavljeno je jutros da će se raditi bez pauze, pa tako da nastavljamo dalje. Oni koji idu želim dobar tek. Uvaženi zastupnik Lesar imate riječ.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37988" n="689">
					<seg xml:id="ParlaMint-HR_T6.S13.u37988.s0">Kolegice i kolege ranije sam već rekao da se ne slažem s onima koji ovaj porez nazivaju haračom. Naime, harač je uvela tuđinska vlast a koliko ja znam ovaj prijedlog zakona i ovaj prijedlog za novi porez nitko nam iz Europe i sa strane ne nameće nego ga predlaže narodna vlast. Imali smo povijest u kojoj smo najprije dobili mostarine. Kad smo prokopali Učku dobili smo tunelarine. Nakon auto-puteva imamo cestarine, nakon Ivana Milasa u Saboru trošarine a sada se predlaže da se u Hrvatskoj uvede hadezarina. Ja mislim da narodna vlast koja predlaže ovakav porez zaslužuje tu čast da se on nazove njenim imenom. Drugo, govori se samo o porezu a nitko od vladajućih neće spomenuti i onu odredbu zakona u kojoj je propisano da ovaj zakon zamrzava usklađivanje mirovina do kraja iduće godine svim umirovljenicima pa i onima ispod 3 tisuće kuna. Znači, neće biti švicarske formule u idućoj godini i njima će se smanjiti mirovine u ukupnom iznosu za oko 630 milijuna kuna. Efekat ovog zakona na godišnjem nivou je 2 milijarde 120 milijuna uzimanja od građana i 630 milijuna uskraćenja od mirovina što je ukupno 2 milijarde 750 milijuna. U obrazloženju zakona ovaj porez je nazvan porez solidarnosti. S kime bi se novi porezni obveznici trebali solidarizirati? Tko ih poziva na solidarnost i s kime? Nadalje se tvrdi da se radi o pravednom porezu. Pravedni porez je samo onaj koji uzima u obzir i koji utvrđuje poreznu osnovicu dohodak po članku obitelji. Svaki drugi porez koji ne uvažava na to činjenicu ne može se zvati niti pravedan, niti socijalno osjetljiv niti ikako drugačije. Kratkoročno će možda ovaj porez u državnu blagajnu nešto donijeti, možda prva tri mjeseca. Dugoročno zbog smanjenja porezne baze država će imati iste ili manje prihode nego prije. I drugo, povećat će sivu ekonomiju. Čak i oni poslodavci i vlasnici poduzeća a to su mi osobno rekli kojima do sada nije padalo na pamet da u isplatnim listama daju jedan prikaz plaća a stvarno isplaćuju drugu rekli su sad ćemo i to raditi jer uvijek smo kažnjeni mi koji smo radili po slovu zakona, poštivali ovu državu i njene zakone. Sada se nas i naše radnike ponovno dodatno opterećuje a oni koji na tržištu rade nelojalnu konkurenciju bez obzira da li se radi o tržištu rada, kapitala ili usluga opet će bolje proći od nas. Povećat ćete sivu ekonomiju i dobiti manje. Sinoć kasno kolega Jurčić vam je obrazložio da je samo 10% razloga gospodarske krize u Hrvatskoj došlo izvana iz inozemstva. 90% razloga naše krize smo proizveli sami. I nemojte se zato pozivati na svjetsku recesiju jer doista ili se samo možete 10% na to pozivati. Zbog načina utvrđivanja porezne osnovice samo dva apsurda. Uzmimo uvijek u razmatranje ljude sa 4 tisuće kuna bruto plaće jer po svim propisima u Hrvatskoj postoji samo bruto plaća, bruto i ništa drugo od minimalne nadalje. Dva radnika, jedan je invalid a drugi nije. Invalidi plaćaju manje poreze i prireze, imaju veću neto plaću zbog toga. Invalid će plaćati ovaj porez, radnik koji nije invalid sa istom plaćom neće. Uzmimo zaposlenog sa djecom i zaposlenog bez djece. Zbog odbitaka na djecu ovaj sa djecom ima veću neto plaću, plaćat će ovaj porez a ovaj bez djece neće. Uzmimo zaposlenog u Vukovaru i Zagrebu zbog prireza u Zagrebu s istom bruto plaćom neto je manja, u Vukovaru je veća. Vukovarci će plaćati ovaj porez, u Zagrebu ne ili bilo gdje drugdje sa istom bruto plaćom od 4 tisuće kuna. I to je defekt način utvrđivanja porezne osnovice. No, ne želi se to prihvatiti, čuti ili priznati da će doista to doći jer je ovo praktički prvi porez kojeg država uvodi na neto primanja koji zapravo nigdje ne postoji, nema neto plaće u Hrvatskoj po propisima. Ovaj će porez smanjiti potrošnju građana. Ja vas podsjećam da je u prvih šest mjeseci promet u trgovini na malo pao 17%. Uz povećanje PDV-a i uvođenje ovog poreza i psihološkog efekta kojeg izazivate u narodu taj psihološki efekat u svim kriznim situacijama dovodi i do povećanja kamata, smanjenja osobne potrošnje građana, jedne nervoze u kojem prihodi države padaju. Sada će ponovno doći do toga da će građani manje trošiti, manje kupovati, imat ćete manje prihode s naslova PDV-a i trošarina, naša proizvodnja manje će moći prodavati, zbog toga će imati veće zalihe, veće troškove i počet će ponovno val otpuštanja radnika, bit će manja porezna baza i neće biti velikog efekta već početkom ili krajem ove godine. I naprosto ne mogu razumjeti zašto se svi ti argumenti koji se ne daju samo ovdje u Sabornici nego koji je dao i veliki broj nezavisnih ekonomskih ili poreznih stručnjaka to slušati, uvažiti i prihvatiti kao činjenicu. Jedini razlog kojega vidimo da zbog velike panike koja je nastala u Vladi se predlažu potezi koji odmah za dva tjedna moraju dovesti do novog priliva u državni proračun, ali siva ekonomija doista jeste područje za koje dva mjeseca ili dva tjedna ne možete dobiti rezultate. I sada ju ostavljate po strani, ni sada ju ne dirate jer nemate vremena i ona će ostati, a ona nagriza 25 do 30% bruto društvenog proizvoda. Uništava gospodarstvenike, poduzetnike koji žele poslovati po zakonu i plaćati poreze i doprinose za svoje zaposlene. Razmislite o tome kako će se sad morati ponašati oni koji će biti prisiljeni krenuti ili otići u sivu zonu gospodarstva zbog onih koje ste do sada tolerirali. Ja doista ne mogu i ne želim glasati za uvođenje hadezarine na siromašne i ponovno dajem prijedlog da hadezarinu uvedete na svoje tajkune, na imovinu i kapitalnu dobit koja se ostvaruje dividendom, prodajom dionica i kamata. Onda ćete moći reći ako to ne bude dosta da se narod poziva na solidarnost da spasimo situaciju. U Hrvatskoj ovaj porez, ova HDZ-arina nije potrebna, ali je doista potrebna nova i sposobna vlast. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37989" n="690">
					<seg xml:id="ParlaMint-HR_T6.S13.u37989.s0">Zahvaljujem. Imamo jednu repliku. Uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u37990" n="691">
					<seg xml:id="ParlaMint-HR_T6.S13.u37990.s0">Hvala, gospodine potpredsjedniče. Kolega Lesar, ja se u cijelosti slažem s vašim izlaganjem. Ljudi nas jučer popodne, danas prate vrlo pažljivo i zamoljen sam prije sat vremena, upravo vezano uz ovo što ste vi sad govorili, oko &quot;pravednih&quot; poreza i položaju invalida, ovdje pročitam nekoliko rečenica jednog starijeg gospodina sa Korčule. &quot;Imam 88. godina, 100%-tno tjelesno oštećenje, moja supruga 89. godina. Ja spadam u bogate umirovljenike. Imam mirovinu od 6125 kuna. Mnogi porezi, &quot;pravedni porezi&quot; kako ih nazivate, oduzet će mi 691 kunu.&quot; Čovjek je ekonomist i izračunao je vrlo brzo. &quot;Tih 691 kunu meni život znače. Nitko mene ne pita odakle ću ja namaknuti za četiri sata ispomoći u kući za mene i moju suprugu, jer mi imamo gotovo 90. godina, nitko me ne pita kako ću pokriti režije, a one su gotovo 2000 kuna. Moja supruga je bolesna. Za lijekove trošimo 1000 kunu. Za mene 691 kuna manje život znače.&quot; Dakle, i položaj ljudi koji imaju velike mirovine je ugrožen. Toliko o našoj socijalnoj osjetljivosti i rebalansa i zakona i svega što čini ova Vlada.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37991" n="692">
					<seg xml:id="ParlaMint-HR_T6.S13.u37991.s0">Zahvaljujem. Malo sam se konzultiral, nemre nikak bit 600, može bit ak je 4% 240 mjesečno a godišnje jasno onda se to pomnoži. Odgovor na repliku, uvaženi zastupnik Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u37992" n="693">
					<seg xml:id="ParlaMint-HR_T6.S13.u37992.s0">Kolega Doriću, čovjek koji vam se javio točno je izračunao iznos koji ste rekli jer je on obračunao i povećanje PDV-a za 4,5%. Jedan indeksni poen rasta PDV-a nije 1% povećanje PDV-a, to je 4,5% pa jedan na 22. Trošarine na mobilnu telefoniju, povećanje PDV-a za jedan indeksni poen i uvođenje novog poreza kojega sam ja nazvao HDZ-arina. Na kućni budžet od tri ili dva člana sa prosječnom plaćom nosi više od 650 kuna novog troškova, zavisno o tome jeste li ili niste invalid, imate ili nemate djecu i u kojem gradu ili općini u Hrvatskoj živite. I to je ta nejednakost koja doista je dovela …/Govornik se ne razumije./… nejednakost građana u poreznom sustavu pred zakonima ove države.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37993" n="694">
					<seg xml:id="ParlaMint-HR_T6.S13.u37993.s0">Zahvaljujem. Na redu je uvažena zastupnica Dragica Zgrebec, pojedinačna rasprava. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37994" n="695">
					<seg xml:id="ParlaMint-HR_T6.S13.u37994.s0">Hvala, gospodine potpredsjedniče. Državni tajniče sa suradnicom, kolegice i kolege. S ovih nekoliko zakona koje ćemo danas i sutra raspravljati, mi zapravo zadiremo u porezni sustav. A šta kaže naš Ustav oko poreznog sustava? Kaže članak 51. da svatko je dužan sudjelovati u podmirenju javnih troškova u skladu sa svojim gospodarskim mogućnostima i porezni se sustav temelji na načelima jednakosti i pravednosti. A šta naš Ustav kaže o primanjima onih koji rade? O tome govori članak 55. našeg Ustava, stavak 1. kaže da svaki zaposleni ima pravo na zaradu kojom može osigurati sebi i obitelji slobodan i dostojan život. Dakle, kad govorimo o poreznom sustavu koji oporezuje primanja iz rada mi bi se morali voditi načelima iz Ustava. A šta mi radimo? Ovim zakonom predlažemo da se uvede posebni porez na primanja iz rada i mirovina, drugim riječima to je porez na dohodak koji već i naši zaposleni i dio umirovljenika plaća, ali na taj dio koji su do sada plaćali imali su i porezne olakšice od osobnog odbitka i za uzdržavane članove obitelji. Za ovaj posebni porez to nemaju. Dakle, predlaže se da se oporezuje prihod od plaće i mirovine koji je veći od 3000 kuna do 6000 kuna sa 2% i koji je iznad 6000 kuna sa 4%. Istovremeno zamrzavaju se i sve mirovine, bez obzira na njihovu visinu do kraja 2010. godine. Što to znači? To znači da će oni koji imaju manje od 3000 kuna također imati smanjenje mirovine. Neće im se usklađivati mirovina, ali će na nju utjecati inflacija, dakle usklađenje zapravo znači eliminirati dio inflacije koja se u toku godine nakupi u jednoj državi. Šta to dalje znači? Mi ćemo donijeti zakon o povećanju stope PDV-a sa 22 na 23%. To znači veću inflaciju do kraja 2009. godine, a pogotovo u cijeloj 2010. godini kada će se taj zakon primjenjivati. Kako će se to odraziti na umirovljenike? Oni koji sada već plaćaju porez na dohodak jer imaju veću mirovinu i njihov osobni do 3000 kuna ne plaćaju porez na dohodak, dakle oni već sada plaćaju stopa poreza na dohodak od 15%. Prije kraćeg vremena uveli smo im i dodatni porez kojeg ne zovemo porez, nego ga zovemo doprinos za zdravstvo 3%. Što plaćaju oni koji primaju plaću iz rada? Oni do sada plaćaju porez na dohodak u rasponu, ovisno o primanjima, od 15 do 45% i plaćaju paraporez koji se zove zdravstveni doprinos od 15,5% i samo oni financiraju porezom zdravstvo. Sad bi još morali plaćati i novi posebni porez koji je zapravo porez na dohodak i porez na rad. Što se recimo dešava kad mi kažemo da je ovo pravedni porez, da je ovo porez koji je socijalan, koji je solidaran itd. Reći ću vam samo na dva primjera što to znači u obitelji gdje su dva zaposlena i jedan i drugi zaposleni primaju plaću od 3000 kuna i 1 lipe. Oba člana obitelji imat će stopu poreza od 2% i ukupno će platiti 120 kuna. Njihovo neto primanje će biti manje od onoga tko nije obveznik plaćanja poreza, dakle njihovo će neto primanje koje će dobiti biti 2940 kuna. Ali što ako u obitelji radi samo 1 i zaradi 6 tisuća i 1 lipu ili 2 lipe kao i ova obitelj gdje radi dvoje? On će već morati platiti stopu od 4%, ali na ukupni iznos i on će platiti 240 kuna ili duplo više nego u obitelji koje imaju isti prihod, ali rade dvoje. Dakle i to je ta solidarnost i pravednost. A tko neće ništa platiti? Onaj tko ne radi, ali iznajmljuje 10 stanova ili 5 stanova. On neće platiti taj posebni porez. Nikakav porez neće platiti onaj tko će u banku staviti 10 milijuna kuna i sada po ovakvim pasivnim kamatama koje daje naša banka između 7 i 9% ostvari nekoliko milijuna kuna prihoda od kamate, on neće platiti nikakav porez, neće platiti ni PDV, on neće platiti ni porez na dohodak, neće platiti ni ovaj posebni porez. Onaj tko će dobiti dividendu isplaćenu u milijunskim iznosima također neće platiti porez. Ja sam već ovdje govorila u parlamentu da je u prošloj godini isplaćeno 4,6 milijardi kuna dividende na koje nitko nije platio ni jednu lipu poreza. 50% od toga, zapravo više od toga preko 2 milijarde kuna je otišlo izvan Hrvatske jer su dioničari strani vlasnici. Nije se njima pogodovalo. Oni su u svojim zemljama platili porez na takav prihod jer Europske države, pogotovo države Europske unije plaćaju i porez na kapital i porez na imovinu. U starim članicama Europske unije, sad sam pročitala neki podatak da se iz poreza na imovinu prikupi 5% ukupnih poreznih prihoda. I kad već zadiremo u porezni sustav, onda bismo trebali imati veći obuhvat onih koji do sada ne plaćaju porez, a ne gomilati poreznu presiju na one koji već maksimalno participiraju u punjenju državnog proračuna i svih drugih naravno i lokalnih proračuna. Što je veći porez i što je veća porezna presija, efekti su sve manji što se tiče prihoda. Ako su veći porezi, veće su utaje. Izbjegava se njihovo plaćanje, povećava se siva ekonomija, povećava se isplata plaća na crno. To znači dalje pad kupovne moći, to znači pad proizvodnje, to znači manje radnih mjesta, ali to znači i manji prihod u državni proračun. Dakle, ovo kao što sam jučer rekla, ljepilo kojim se želi pokrpati razbijeni vrč, zapravo neće držati dugo, on neće dati efekte, pogotovo ne one efekte za koje je Vlada izračunala i on neće zapravo predstavljati ništa drugo nego da oni koji su do sada maksimalno plaćali, koji su maksimalno podnosili teret i teret rata i teret tranzicije morat će sada podnijeti i teret krize koja se nije, kao što nam to uporno govore iz Vlade i danas je to bilo reklo prelilo iz svijeta u Hrvatsku. Pitanje je samo ako se prelilo, koga će potopiti? Do sada je već mnoge potopila, Vlada se pravda da želi uvođenjem novih poreza održati glavu iznad vode, međutim dok Vlada drži glavu iznad vode, dotle su se već mnogi potopili. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37995" n="696">
					<seg xml:id="ParlaMint-HR_T6.S13.u37995.s0">Zahvaljujem. Imamo jednu repliku, uvaženi zastupnik Zvonimir Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u37996" n="697">
					<seg xml:id="ParlaMint-HR_T6.S13.u37996.s0">Pa kolegice Zgrebec, vi ste dakle pokazali upravo jedan totalni apsurd. Dakle, mi danas imamo situaciju da u pojedinim upravama pojedinih trgovačkih društava sjede ljudi koji su državljani Republike Hrvatske i osobe koje to nisu. I sada osoba koja jest državljanin Republike Hrvatske na svoj prinos od dividende ili dobili koju imaju ugrađenu u ugovor ne plaćaju nikakve poreze. Osoba koja nije državljanin Republike Hrvatske, a jest u toj upravi i po istom menadžerskom ugovoru ima pravo na naknadu ili raspodjelu djela dobiti, kada se vrati u svoju državu mora platiti porez. I sada tamo pomažemo gospodarstvu talijanskom, austrijskom njemačkom, a mi ovdje nećemo uzeti od naših menadžera koji bogato su nagrađeni zbog toga, nego ćemo uzeti od umirovljenika i od radnika. Mi nećemo oporezovati niti opcijske dionice koje su posebni oblik nagrade za ono što se radi u upravama, a koje se nažalost ne dobivaju kao nagrada za uspješnost tvrtke, nego nagrada za ostvarivanje poslovnih planova. Uprava definira poslovni plan, poslovni plan je nedovoljno ambiciozan i uprava ga ostvari i imate sada situaciju gdje jedna tvrtka je navodno u posljednjih 8 godina isplatila gotovo 100 milijuna kuna opcijskih dionica. Na tih 100 milijuna kuna, niti jedan od tih menadžera nije platio niti lipe poreza. Dakle, kada dobijete 10 milijuna kuna opcijskih dionica, nema poreza, kada dobijete mirovinu 3 001 kunu imate 60 kuna poreza. Prema tome, ovo nije niti socijalno osjetljiv porez, on nije niti pravedan, on nije niti ravnopravan, on je naprosto porez na siromašne koji se uzima da bi se rasipnički i dalje nastavilo trošiti u državi.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37997" n="698">
					<seg xml:id="ParlaMint-HR_T6.S13.u37997.s0">Zahvaljujem. Odgovor na repliku, uvažena zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u37998" n="699">
					<seg xml:id="ParlaMint-HR_T6.S13.u37998.s0">Da smo prošle godine na ovih 4,6 milijardi kuna naplatili porez od 15% kao što je to bilo do 2003. godine na isplatu dividende, uprihodovali bi nešto više od, ili negdje blizu oko 700 milijuna kuna. Kad bi porezna uprava kontrolirala sve one beneficije koje imaju kolega Mršiću ovi članovi uprava, velikih kompanija, dakle koji koriste službene stanove, vile, a za to ne plaćaju najamninu, to je njihov dohodak koji se koriste službenim automobilima 24 sata, to je njihov dohodak, koji koriste za godišnje odmore i jahte, to je njihov dohodak. I kad bi im se to uračunalo u njihova primanja na koja moraju platiti porez na dohodak u visini od 45%, onda zaista ne bi trebalo oporezivati one koji primaju 3 000 i 1 lipu.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u37999" n="700">
					<seg xml:id="ParlaMint-HR_T6.S13.u37999.s0">Zahvaljujem. Idemo dalje s pojedinačnom raspravom. Uvažena zastupnica Biserka Vrbanić. Izvolite. Vranić, oprostite.</seg>
				</u>
				<u who="#VranićBiserka" ana="#regular" xml:id="ParlaMint-HR_T6.S13.u38000" n="701">
					<seg xml:id="ParlaMint-HR_T6.S13.u38000.s0">Gospodine potpredsjedniče, hvala lijepo. Moram reći da smo, danas smo puno toga rekli o situaciji u krizi. Na kraju krajeva i ovu sabornicu iskoristili za preuveličavanje i prezentiranje svojih egzibicionističkih karakteristika na jednoj i drugoj strani, međutim situacija je toliko složena da bismo zaista trebali svi razmisliti o tome što možemo učiniti za ovu državu, a da ju čim prije izvedemo iz krize. Uvođenje poreza poznato je još od ranog srednjeg vijeka i nije nikakva novost i čak dijete u osnovnoj školi može procijeniti da je najjednostavniji i najbrži način uvesti porez na skupinu koja redovito plaća i koja je najbrojnija u državi i da se time može ostvariti velika ušteda, odnosno na brzi način i jednostavan stvoriti određeni fond sredstava za trošenje. Moram reći da sam izrazito iznenađena jednom sporošću, zastarjelošću i jednim potpuno krivim načinom rada i naših savjetnika poreznih i onih ostalih koji savjetuju ministra i Vladu, jer u ovim kriznim situacijama možemo iskoristiti da unesemo neke novine, neke promjene, neka kvalitetnija rješenja, jer kriza može biti i šansa za rješenje nečega što u normalnim okolnostima i u normalnim uvjetima nemamo niti hrabrosti, niti volje, niti to možemo napraviti. Međutim mi smo zauzeli jedan zastarjeli srednjovjekovni, starinski model udari po puku, pa puk bude to već nekako platio. Iskreno rečeno nisam sigurna da će to dugo držati vodu, zato što je ta skupina stanovništva na koju mi vršimo pritisak za povećanje poreza je zapravo skupina koja čini temelj našega društva. Skupina koja je najugroženija, koja je najčešće znači i radno sposobna ili su to penzioneri koji imaju kakvu takvu mirovinu. Mi smo danas puno puta i jučer čuli koja skupine nismo dirali. Pa normalno, nećemo dirati one skupine do 3 tisuće kuna, kad su oni već na rubu snaga i na rubu mogućnosti da normalno žive, pa smo udarili one malo kvalitetnije skupine od 3 tisuće kuna, kao da se radi o 3 tisuće eura ili nekakvoj cifri koja bi, ako ju porezovate recimo i tih nekih 150 kuna nije ništa značajno. Time smo smanjili toj skupini kupovnu moć, time smo stvorili mogućnosti situaciju straha, nepovjerenja u državu, situaciju da vi zapravo ne znate kako ćete preživjeti od danas do sutra. Ne znam zašto, opet se vraćam na porezne savjetnike i stručnjake koji su ipak dali ovdje svoju nekakvu riječ. Oni su zaboravili da u ovoj državi ima niz stvari koje mi nikada da dovedemo do kraja i da riješimo njihov status i iskoristimo te resurse koje imamo, nego se ponašamo kao pijani milijarderi i zaboravljamo da imamo ogromne količine neizgrađenog građevinskog zemljišta u ovoj državi. Da imamo ogromne količine neiskorištene poduzetničke infrastrukture. Da imamo veliku količinu viška stambenog prostora. Da imamo ogromne parcele neobradivih poljoprivrednih površina. Da imamo ogromne bonuse u javnim poduzećima. Da imamo ljudi koji imaju ogromne vrijednosne dionice i za koje ne plaćaju ni kune poreza. Isto tako imamo mi i drugih resursa. Tu mislim na one intelektualne i mislim da ih u današnjoj krizi premalo koristimo, kao što to čine druge europske ostale države, da pozovu stručnjake koji nešto znaju, koji imaju petlje nešto predložiti i da imamo hrabrosti poslušati ljude koji nešto znaju. Ne mi se striktno držimo nekakvog modela koji se nama sviđa, nama je najbrži, najjednostavniji i time uništavamo i ovo malo stanovništva što imamo. Ova situacija neće dugo potrajati i već u jesen vidjet će se prvi znakovi ovog zakona i mislim da će biti zaista teško i poziciji i opoziciji da masu tog naroda uvjeri da je ovo normalno i da je ovo državi potrebno. Tu smo čuli i česta prepucavanja koja su zapravo nepotrebna. Mi smo svi ovdje odgovorni, bez obzira na kojoj strani sjedili. Normalno je da je pozicija odgovornija, jer od ukupne 19 godina vlasti, 15 godina vodi ovu državu. Tako da je normalno da za sve dobro i za sve loše odgovornost snosi onaj koji je najdulje na vlasti i tu ne bismo trebali uopće ići u nekakve rasprave, jer problemi u kojima se mi nalazimo su problemi svih nas i oni će nam u jesen, eventualno u zimu zaista pokazati svoje pravo lice, pa je pitanje da li će hrvatska država podnijeti taj pritisak siromašnog stanovništva, penzionera i ostalih. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38001" n="702">
					<seg xml:id="ParlaMint-HR_T6.S13.u38001.s0">Zahvaljujem. Idemo dalje s raspravom. Uvaženi zastupnik Davor Bernardić. Izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38002" n="703">
					<seg xml:id="ParlaMint-HR_T6.S13.u38002.s0">Hvala lijepa poštovani potpredsjedniče Sabora. Pa evo na početku ja moram izraziti kao čovjek koji razumijem ono što se događa i ono što bi moglo uslijediti nakon donošenja ovog zakona, jedno duboko žaljenje što se uvodi sada i uvodi na ovakav način, je efekti koji će proizvesti su recesijski i ovaj zakon kao i svi zakoni koji stvaraju nove poreze, a rekli ste da neće biti novih poreza, će izazvati recesijske efekte, odnosno ubrzati put u stagnaciju hrvatskog gospodarstva, odnosno u urušavanje porezne baze. Mogli ste slušati jučer prof. Jurčića i ono što je govorio i to je sukus svega. U Hrvatskoj sada imamo određenu gospodarsku masu koja je de facto porezna baza za sve oblike oporezivanja, tako i za ovo. Da ste ovim porezom i dizanjem poreza na dodanu vrijednost usmjerili novce u gospodarstvo na način da se stvara dodana vrijednost, da se stvara nova vrijednost došlo bi do gospodarskog rasta. Ovako se događa jedino preraspodjela između sudionika društva. Država uzima dio građanima i gospodarstvu. Država će taj novac potrošiti, građani i gospodarstvo taj novac koji im je uzet neće potrošiti, a efekt svega je još dublji ponor koji će uslijediti po uvođenju ovih poreza. I to se vrlo jasno vidi i slijedi iz ekonomske teorije. Znači novi porezi u situaciji recesije, kad cijeli svijet, Europa, SAD rade upravo suprotno, porezno rasterećuju gospodarstvo, porezno rasterećuju građane, ulaze u velik deficit da bi upravo potakli gospodarski rast i da bi upravo potakli stvaranje nove vrijednosti, porezi u ovom dijelu na slabo hrvatsko gospodarstvo djeluju upravo suprotno i urušavaju poreznu bazu. I to će se osjetiti. To svi ekonomisti koji iole razumiju ekonomsku teoriju znaju. Zašto? Zato što dolazi do čiste preraspodjele između gospodarstva i građana i države. I dolazi do dva efekta. Prvo građani će morati platiti više, država će ubrati više i neće s tim novcem stvoriti novu vrijednost, jer će što vjerojatno podmiriti obaveze iz prošlosti, a znamo da je u Hrvatskoj nelikvidnost dostigla 17 milijardi i da država ima nepodmirenih obveza koje ne plaća i po 180, odnosno i duže dana. Dok s druge strane gospodarstvenici su u situaciji da moraju platiti porez na dodatnu vrijednost odmah. Znači s jedne strane država će taj novac iskoristiti ne samo za tekuću likvidnost, nego i za podmirenje obaveza iz prošlosti. S druge strane taj novac nije uložen u gospodarstvu. Građanima se smanjuje dohodak. Automatski čim se građanima smanji dohodak, manja je njihova kupovna moć. Čim slabi njihova kupovna moć, manje će se poreza na dodanu vrijednost dodati. Ali i ne samo to tu se događa i do jednog drugog efekta i zbog čega nam je i prema van porastao kreditni rizik i zbog čega su nam i porasle između ostalog i kamatne stope u Hrvatskoj. To je potrošački pesimizam s jedne strane i fiskus odnosno ponašanje fiskalne politike države s druge strane. Kada građani vide da se njima uzima da bi se namirila tekuća likvidnost u javnim financijama, da bi se zakrpali stari dugovi, onda oni odgađaju svoju potrošnju. I zapravo ovaj efekt prvog udara po džepu će se već vidjeti sljedeći mjesec ili mjesec nakon toga, tako što će prihodi od PDV-a od same potrošnje još dodatno pasti. Ne samo zbog toga što će dohodak raspoloživi biti manji, nego i zbog toga što je ovo poruka građanima, nemojte trošiti. Dakle, analize o prihodima od 750 milijuna samo od ovog posebnog poreza na dohodak, odnosno 1,3 milijarde možete slobodno do kraja godine pospremiti, jer to ostvarenje tih analiza se sigurno neće dogoditi iz ova dva razloga. Ovaj proces i proces ubiranja poreza djeluje vrlo kratkoročno. To je efekt od mjesec dva, najviše tri dana, nakon toga doći će do saturacije, odnosno što se u klasičnoj teoriji kaže, to renormiranja na još nižu vrijednost nego na kojoj je sada. S ovim samo ubrzavamo urušavanje porezne baze. Zašto? Zato jer radimo upravo suprotno ono onome što rade razvijene države koje izlaze iz recesije. Dakle što oni rade? Oni daju likvidnost koliko god treba gospodarstvu. Spuštaju kamatnu stopu i njihove centralne banke i sama država. S druge strane proučavaju proračunski deficit ali upravo da bi potakli gospodarski rast. Ne povećavaju proračunski deficit da bi zakrpali rupe ili stare obaveze, nego da bi potakli gospodarski rast i stvorili novu vrijednost. E ta nova vrijednost kada se oporezuje, onda ona može donijeti ekstra prihod. A s druge strane, a s treće strane zaštićuju građane da upravo kroz zaštitu građana uliju im potrošački optimizam i potaknu ih na potrošnju. Ono što mi radimo sa ovim prijedlozima zakona je upravo suprotno od toga, i zbog toga se vidi da je politika koju vodi MInistarstvo financija nefiskalna, ona je porezna politika. S jedne strane ubrati, s druge strane potrošiti. Input, output. Ulaz, izlaz. Bez vizije što se u suštini događa u realnom gospodarstvu. Ne može se porezna i fiskalna, ne može se fiskalna politika planirati na temelju toga da vi pretpostavljate da će čovjek koji je danas kupio stan i platio na njega PDV od 22%, odnosno sad već 23 od 1. kolovoza stvar kupiti i platiti PDV za 5 godina. Pa neće. Neće kupiti za 50 godina možda kako je krenulo. O tome se radi. Odgovorna politika mora voditi računa o tome na koji način će dopremati poreznu .../Govornik se ne razumije./... I s treće strane čuli smo ono što je zapravo stvarni uzrok ekonomske krize u Hrvatskoj koja definitivno nije svjetska ekonomska kriza. Dio svjetske ekonomske krize se samo vidi u tome da više nema jeftinog zaduživanja pod onim uvjetima. Prvo hrvatski financijski sustav nije ulagao u second bag .../Govornik se ne razumije./... u SAD-u, u sekuritizirane obveze drugorazrednih dužnika, znači hrvatski financijski sustav u to definitivno nije ulagao, tako da taj val krize nas sigurno nije pogodio. S treće strane i s druge strane, kad se gleda što se još događalo. Ako je proizvodnja i ono što je Jurčić pričao pala za 10%, a hrvatski izvoz je u tom dijelu od 10% sudjelovao sa 1%, a svjetska ekonomska kriza je prije svega kriza onoga što se izvozi, onoga što se ne može prodati, razmjene sa inozemstvom, odnosno inozemnih efekata na domaće gospodarstvo, onda je taj utjecaj krize vrlo lako izračunati 1 kroz 10, 10%. Svjetska kriza sudjeluje s 10% u globalnoj hrvatskoj krizi, 90% je unutarnje generirana domaća kriza. Jedini razlog je taj, jedina prepreka je ta što se ne možemo zaduživati jeftino kao što smo se mogli zaduživati prije i to je kad sam govorio o PDV-u, spomenuo sam da se novi porezi su dužnička ovisnost, u njih se lako ulazi, ali se teško izlazi. Kad se uvedu novi porezi oni se teško ukidaju, to će se vidjeti i na primjeru ovog poreza koji za godinu i pol dana sigurno neće biti ukinut. Pa bojim se, bez obzira o tome da li budu prijevremeni izbori ili ne budu prijevremeni izbori, jer jednostavno neće biti dosta sredstava i svi oni nameti koji su upravo suprotno politikama koje radi i Europa i svijet da izađu iz recesije ne da neće spasiti proračun, nego oni ubrzavaju urušavanje porezne baze. To treba imati na umu. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38003" n="704">
					<seg xml:id="ParlaMint-HR_T6.S13.u38003.s0">Zahvaljujem. Ispravak netočnog navoda, uvaženi zastupnik Antun Mance.</seg>
				</u>
				<u who="#ManceAnton" ana="#regular" xml:id="ParlaMint-HR_T6.S13.u38004" n="705">
					<seg xml:id="ParlaMint-HR_T6.S13.u38004.s0">Poštovani potpredsjedniče, kolegice i kolege. Kolega je rekao pa i neki drugi sugovornici jučer i danas, kaže pa ova svjetska ekonomska kriza, pa nema ona baš neke veze sa Hrvatskom. Čak i uvaženi prof. Jurčić je čini mi se spomenuo 10%. I sad vi kažete krivo su, nije dobro imati ovaj porez. Ja ću vam sad spomenuti samo primjer drvne industrije, da negiram ovo što ste vi iznijeli da nema kriza. Drvna industrija je izvozna, ona izvozi. Ako ona izvozi u Europsku uniju, ako samo Italija ima 35% europskog tržišta, pa vlasnici te drvne industrije ulagači kod nas su upravo stranci Talijani, kako nema veze. Ima veze, jer je palo tržište za više od 30%, broj radnika se smanjio, odnosno sada mi govorimo, jer ovaj porez o kojemu mi govorimo mi bi trebali sad toj firmi, vjerojatno i hoćemo platiti taj neradni dan. Prema tome, kolega nije točno ovo što vi govorite.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38005" n="706">
					<seg xml:id="ParlaMint-HR_T6.S13.u38005.s0">Zahvaljujem. Imamo jednu repliku uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38006" n="707">
					<seg xml:id="ParlaMint-HR_T6.S13.u38006.s0">Kolega Bernardić, kazali ste i pozivali se na kolegu Jurčića koji je komentirao količinu utjecaja svjetske financijske krize na krizu u Hrvatskoj. Utjecaj krize se ne može mjeriti u apsolutnim brojevima, nije to temperatura u zraku koju možemo izmjeriti termometrom i kazati danas je 32 stupnja. Tako olako kazati da je 10% utjecaj svjetske krize a 90% da su naši domaći strukturni problemi je malo ponekad i pretenciozno i neozbiljno. Istina da se utjecaj krize osjetio u Hrvatskoj, da je kriza u Hrvatskoj djelom izazvana svjetskom financijskom krizom a djelom i unutarnjim problemima, a i kazao sam često puta ti unutarnji problemi čak sežu iz procesa tranzicije, procesa pretvorbe i privatizacije koji danas dolaze na naplatu. I nećemo još nekoliko godina izići iz tih poteškoća koje nam dolaze na naplatu zbog pogrešnih poteza prije petnaestak ili deset godina, ili u bilo kojem razdoblju ranije. Prelijevanje krize je i psihološkog momenta. Dovoljan je samo jedan natpis u novinama da će propasti jedna institucija i da propadne ta institucija a da nema inozemne krize uopće. Dovoljan je jedan neoprezan istup i kazati da će slijedeće godine biti inflacija 10% i sigurno zbog takve izjave će djelom i inflacija bit, tako da o utjecaju svjetske krize možemo govoriti .../Govornici govore u glas, ne razumije se./...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38007" n="708">
					<seg xml:id="ParlaMint-HR_T6.S13.u38007.s0">Odgovor na repliku uvaženi zastupnik Bernardić.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38008" n="709">
					<seg xml:id="ParlaMint-HR_T6.S13.u38008.s0">Ali ne možemo govoriti o striktnom razgraničenju.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38009" n="710">
					<seg xml:id="ParlaMint-HR_T6.S13.u38009.s0">Zahvaljujem uvaženi zastupniče.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38010" n="711">
					<seg xml:id="ParlaMint-HR_T6.S13.u38010.s0">Evo kolega Mariću, ja se s vama slažem da ne možemo u točnom iznosu odrediti. No ja sam vam samo pokušao dočarati količinu te ocjene. Znači, u točnom iznosu sigurno da ne možemo odrediti i upravo ovaj psihološki efekt ja sam i o tome govorio jer poruka novog poreza nije dobra, ona djeluje tako da odgađa potrošnju, ona djeluje tako da građani štede i smanjuje se porezna baza. To vi isto tako vrlo dobro znate. Ono što vam još moram reći a vezano je kad smo pričali i na tragu onoga što je zastupnik Mance rekao vezano za drvnu industriju. Pa da, upravo je izvoz drvnih proizvoda koji je možda pao 30% ali šta mi izvodimo iz drvne industrije. Sirovinu, prodajemo je Talijanima. Ja bih volio da mi izvozimo većinom namještaj. Mi prodajemo Talijanima da bi oni kojekakve firme skupi brendovi istu tu robu hrvatsko drvo prerađeno vraćali ovdje i prodavali po puno skupljim cijenama. To je onaj problem. Mi u hrvatskoj drvnoj industriji ne dodajemo vrijednost i taj efekt je vrlo mali. Ja bih volio da mi imamo 30% pada ali na skupim proizvodima u namještaju. Nažalost, to nije tako. Mi njima dajemo drvo, oni proizvode skupi namještaj i taj nam skupi namještaj ovdje prodaju u Hrvatskoj. To je efekt. Ta ocjena je jednostavno pokušaj približavanja koliki su razmjeri svjetske krize u odnosu na Hrvatsku ali isto tako se slažem s vama da je osjećaj psihološki, on je dublji i stoga novi porezi isto tako odgađaju potrošnju i produbljuju krizu. Ovo je jedan takav slučaj.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38011" n="712">
					<seg xml:id="ParlaMint-HR_T6.S13.u38011.s0">Zahvaljujem. Idemo dalje, 9. po redu od 25 uvažena zastupnica Ingrid Antičević Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38012" n="713">
					<seg xml:id="ParlaMint-HR_T6.S13.u38012.s0">Hvala. Poštovani gospodine potpredsjedniče, poštovana predstavnice Vlade, kolegice i kolege. Nema sumnje da prijedlogom ovakvog zakona Vlada pokazuje da se nalazi u potpunom kaosu prije konačnog bankrota. Vidjeli smo to i kojom snagom argumenata se brani ovaj zakon. Dakle, nema tu argumenata. To su samo eventualno još dok smo bili pod svjetlima kamera argumenti visokih decibela i bijeg u blisku ili dalju prošlost, prošlost takvu ili takvu ili čak falsificiranu prošlost. Dakle, umjesto rješenja nude se opravdanja, umjesto pogleda u budućnost što je ona neizglednija to je daljnji pogled u budućnost. Prema tome, evo kako je u biti sve ovo došlo i da li je ovo iznenadilo i samu Vladu, ja bih rekla da ne jer još daleke, sada već daleke 2004. godine ta ista Vlada je zabranila okupljanje, zabranila je prosvjede na Markovom trgu. Zašto već tada? Dakle, njezina misija i vizija je bila dobrobit svoja, svojih, bližih i daljnjih ali ne i građana. Time je pokazala od samog početka, još od te daleke 2004. godine da ne želi dijeliti sudbinu svojih vlastitih građana pa ni onih koji su joj dali povjerenje a koji su je tako na ovaj način bezočno izigrali. Ovaj zakon on je zakon protiv pojedinca, protiv čovjeka, protiv njegove obitelji, onih koji su najvrjedniji i najmarljiviji upravo u poštivanju države, njezinih zakona i u plaćanjima poreza unatoč tome što krvavo zarađuju kruh ako uopće imaju prilike ga i zarađivati. Dakle, ovaj zakon zaista nije nikada na odmet ponoviti da je to samo harač po posljednjeg kolapsa. Ovo je nepravda zaista koja vapi do neba, pa se zato zaista treba postaviti pitanje je li to vrhunski cinizam pozivati se sada na odgovornost i na solidarnost prema onima kojima je država trebala pomoći. A sad i ti isti osiromašeni i prevareni moraju spašavati ne državu nego vladajuću garnituru da bi se još koji mjesec održala na vlasti. Dakle, vlast od samog početka nije shvaćala da vlast nije ništa drugo nego odgovornost i u svakom trenutku uvijek je na djelu bijeg od odgovornosti. Uvijek je kriv netko drugi, netko treći, bliži ili daljnji, nikad oni. I onda nije se ni moglo završiti nego ovako. Ovo je normalna posljedica nenormalnog stanja još od 2004. godine a na vlastito od 2007. godine. I dok se zadire u džep tim najsiromašnijima koji brinu o obitelji, o maloj djeci koju treba školovati, podići. Što država radi paralelno s time? Dozvoljava da je se pljačka i to mirno gleda. Ne trebaju za to posebni istražitelji ni prikriveni, to se događa naočigled njezine. Nitko ne snosi odgovornost, ne naplaćuje se krađa rudnog blaga, postoje veliki iskopi vidljivi već gotovo već sada s mjeseca. Država uopće ne reagira. Pa je li to moguće se pitamo, postavljamo pitanje. Ali nije samo to način na koji se država pljačka. Paralelno s ovim, kakve li ironije, dolazi i Zakon o turističkom i građevinskom zemljištu kojim smo mislili i kojim se obećavalo i prijašnjim vlasnicima kojima je država trebala vratiti temeljem zakona o oduzetoj imovini to zemljište, ali jednako tako riješiti pitanje bespravnog korištenja zemljišta, ogromnih, milijuna i milijuna kvadrata koje bespravno godinama, gotovo sada već desetljećima drže turistička poduzeća, tvrtke. I sada umjesto da tim zakonom se država naplati, jer to je i rezervirano za državu, upravo zbog toga što nije ušlo u temeljni kapital tih tvrtki i sada ovim zakonom gotovo da im se poklanja. Država im je čak obavezna dati, prodati, dati u privilegiranu koncesiju. Dakle, izigravaju se čak i odredbe o koncesiji, jedan od najvažnijih antikorupcijskih zakona i pod obvezom odnosno posebnim javnim izlaganjem ministra Šukera da se nijednim pojedinim zakonom neće drugačije rješavati pitanje koncesije. Dakle, i zakonom omogućavamo da se te odredbe izigravaju i da se izravno ili neizravno pljačka ono što je najvažnije ostalo, a to je narodna imovina, blago koji svi otimači i zavojevači koji su bili, dolazili, prolazili ili otjerani, nisu to otuđili, a sada mi to radimo, sada vi to radite. Premijer Sanader, bivši premijer, onaj koji nas je u ovo uvalio, onaj koji je netragom nestao, onaj koji je pobjegao i rekao ne damo ni metra, ni centimetra strancima, a sada im daje kilometre i kilometre kvadrata i to u isto vrijeme dok se zahvaća u džep najsiromašnijima. Još sam jučer rekla zaista nema mjesta čuđenju, jer to nije prvi put. Svaki put upali, jer građani povjeruju. Ako je i bilo nekih propusta pa nije moguće da se toliko možemo varati. Zar je moguće da vlast može toliko varati? Prevarom se zaista može doći na vlast, ali prevarom se ne može ostajati, bar ne tako dugo na vlasti. Nema onoga tko ne osjeća ironiju u nazivu i u obrazloženju ovog zakona da je ovo porez solidarnosti. I onda se postavlja pitanje kako danas ta nesposobna vlast može ukloniti ovaj proračunski deficit, kako će ukloniti taj deficit kad broj korisnika mirovina zbog katastrofalne i demografske situacije u Hrvatskoj poraste sa milijun i 16 na više od milijun i pol umirovljenika, a gospodarstvenici pritisnuti i oni haračem države više ne budu imali snage da se nose sa globaliziranim kapitalizmom i da izbore svoje mjesto na takvom jednom tržištu. Ako Vlada neće slušati glas razuma i ako donese ovakvu štetnu odluku onda ćemo biti načelo građanskog neposluha, rekao je sindikalac Matijašević. I neće biti tih zabrana … /Govornica se ne razumije./… okupljanja na Markovom trgu, a bit će očito uska i splitska riva. Postavlja se pitanje, dobro bilo je i sposobnih, manje sposobnih, nesposobnih Vlada, ali se postavlja pitanje pa kakvi ste vi to ljudi kad oduzimate tim ljudima, pa ima drugih načina da se oduzme. Evo nekoliko samo primjera, da naplatite ono što bespravno drže oni koji su se obogatili na narodnoj imovini, na zemljištu, na kopanju rudnog blaga. To su milijuni i milijuni, desetine i desetine milijuna, ako ne i stotine. Ali što radi Vlada? Dakle, ne samo što donosi paralelno takve zakone kojima to još želi blagosloviti, nego i dalje ostaje na braniku megalomanskih investicija, a u biti kad su takve investicije u pitanju nikada do sada nismo znali u startu koliko će to koštati i koliko će trajati takva gradnja. Nikad to nismo doznali, uvijek ima prostora za dodatna proširenja, za dodatna produljenja, jer naravno to onda više i košta. Prema tome, ovaj zakon koji se predstavlja uz to kao jedna antirecesijska mjera, jedna je od najgore mogućih mjera, pljačkati vlastiti narod. Najbolji je porez stari porez, a već smo čuli ovdje nebrojeno puta da oni porezi koji kad se uvedu teško onda i kad nema baš nikakvog, nikakvog opravdanja, teško da se ukidaju. Zato eto ovo je prilika da se kaže građanima da nemaju i da ne traže više ništa od ove vlasti i da se ne pitaju što ta vlast može za njih učiniti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38013" n="714">
					<seg xml:id="ParlaMint-HR_T6.S13.u38013.s0">Zahvaljujem. Vrijeme vam je isteklo!</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38014" n="715">
					<seg xml:id="ParlaMint-HR_T6.S13.u38014.s0">Ali oni za nju mogu učiniti da joj uskrate glas na sljedećim izborima.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38015" n="716">
					<seg xml:id="ParlaMint-HR_T6.S13.u38015.s0">Isteklo vam je vrijeme. Hvala vam. I molim vas dvije stvari još jednom. Držimo se teme i dajmo govorimo o onome što je na dnevnom redu i drugo, klonimo se tih teških riječi. Pa nemojte to činiti, mislim mi smo ipak ovdje u Hrvatskom saboru. Molim vas, nemojte da vas moram upozoravat na to. Na redu je uvaženi zastupnik Arsen Bauk. … /Govornici govore u glas, ne razumije se./…</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u38016" n="717">
					<seg xml:id="ParlaMint-HR_T6.S13.u38016.s0">Evo ja ću platit kavu, samo mogu ja počet? Vi se dogovorite. Ništa, ja vas molim da stavite štopericu na početak iako mislim da neću svih deset minuta pričat, već sam danas dovoljno. … /Upadica se ne čuje./… Mogu sad krenut? Dakle, gospodine potpredsjedniče, kolegice, kolege. Ovaj zakon o još jednom porezu i uvijek se dobro sjetit a tko plaća porez, porez plaća naravno, ovaj porez će platiti oni ljudi koji dobivaju plaću i to koji dobivaju plaću ili neki drugi prihod iznad 3000 kuna. A koja je uloga države u tome da odredi tko će plaćati koliko porez? Uloga države je ustvari da od onih koji imaju prikupi nešto novca u državni proračun i onda ih temeljem svojih političkih odluka, temeljem važećeg zakona podijeli ljudima na način ili institucijama na način za koji misli da je najbolje da upravlja država. I tu ustvari država odlučuje kome uzeti, a kome dati svojom politikom i donošenjem zakona i nekih drugih propisa. I ova Vlada je jasno odlučila kome uzeti, ali je nejasno odlučila kome dati. Naime, uzet će svima, dakle onima koji će platiti ovaj porez, onima koji zarađuju iznad 3 000 kuna, a svima, to su oni koji će plaćati više cijene zbog povećanja PDV-a, a kome dati, to je već jedan malo veći problem. Ponovo dakle dati u neracionalno veliku i skupu državnu upravu, dati u projekte sumnjive kakvoće, da ne kažem kvalitete i sumnjivih motiva, dati u sve ono što hrvatski građani ne trebaju plaćati, ali evo, platiti će. Što je SDP predložio? Predložio je jedan set amandmana kojim bi se to što država daje smanjilo za milijardu i 600 milijuna kuna čini mi se, a da kvaliteta života, usluga države u Hrvatskoj ne bi pala. A ne bi uzeli nikome. I upravo je to razlika onoga što bi mogla napraviti SDP-ova Vlada i onoga što radi Vlada HDZ-a i njegovih partnera. Tijekom ovih rasprava pitali smo se što je to bogatstvo? Da li su oni koji imaju iznad 3 000 kuna bogati? Međutim, nisam siguran da se po određivanju stope ovog poreza vodilo računa o tome tko je bogat, a tko nije. Jednostavno se izračunalo koliko treba novaca, vidjelo se koliko iznosi prosječna plaća u Republici Hrvatskoj i kakva je struktura i onda se odrezalo tamo gdje se moralo. Prema tome, nije ovo porez da se štite najugroženiji, najsiromašniji, ovo je jednostavno uzmimo od onih od kojih još možemo nešto uzeti. Da je tome tako, pokazao je naravno cijeli prošlo tjedan kada se ustvari nije ni znalo kako će izgledati ovaj porez. Krenulo se od 8% pa je onda bilo 5%, pa je bilo 3% pa su onda došle ove dvije stope 2 i 4, pa se onda govorilo na cijelu plaću, na ovo što je iznad. Pa se onda govorilo biti će povećanje PDV-a 25%, 24%, 23%. Prema tome, nisu tu sad bile neke velike i briljantne ekonomske analize da bi se vidio utjecaj toga na gospodarska zbivanja, nego se jednostavno uzelo kalkulator, vidjelo se ima toliko plaća iznad 3 tisuće, toliko je plaća iznad 6 tisuća puta 2%, puta 4, to je toliko novaca. Bez nekih velikih gledanja kako će to sad opet imati utjecaj na gospodarska kretanja, da li će onda poslodavci sad prijavljivati ljude na 2 999 kuna ili na 5 999 itd. Uostalom, onaj tko ima 6 001 kunu će platiti 240 kuna poreza, a onaj koji ima 5 999 kuna će platiti 119 i nešto kuna poreza, prema tome i u tom dijelu bar malo zakon je nepravedan. Ovo je ustvari ad hoc porez. Dakle, cijeli prošli tjedan smo slušali promjene stopa i međustopa ovog poreza i na kraju, evo kao u ovome kolu sreće, eto sva sreća petak je bio zadnji dan kad je Vlada trebala odlučiti pa su onda odlučili ovako na 2 i na 4%. Možda bi neko rješenje drugo da je to bilo subota, nedjelja bilo bolje, možda bi bilo i lošije, to nikad nećemo znati. Dakle, svi plaćamo 1% većeg PDV-a, a građani će, oni koji zarađuju iznad 3 000 kuna platiti još nešto iz plaće, ustvari neće platiti oni, za njih će to platiti poslodavci, odnosno Hrvatski zavod za mirovinsko osiguranje za svaki slučaj jer proračunu treba novaca, državi treba novaca i naravno onda se ne biraju sredstva kako bi se do njih došlo. A drugo rješenje da se smanji proračun, da se smanje rashodi se nije željelo, nije moglo ili nije htjelo naći. Nije bilo dovoljno političke volje ili snage da se to napravi. U raspravi naravno o proračunu ministar Šuker nas uvjerava da ne može ovo, da ne može ono, da se neka prava ne mogu rezati, da se neke stavke ne mogu rezati, da se neke investicije ne mogu rezati. Ja sam stekao dojam da je ustvari on rekao da on ne može ništa napraviti, što se u mnogo čemu možda i slaže sa stvarnom situacijom i to ne mislim da samo ne može on napraviti, nego ne može napraviti ni cijela ova Vlada. Zbog toga je naravno potrebno da građani odluče kakvu Vladu i dalje žele jer na ovim obećanjima koje ste dobili, na ovo povjerenje koje je Vlada dobila od građana u studenom 2007. na ovom plavom plakatu protiv novih poreza, to obećanje je očito iznevjereno. Prema tome, mandat za ovo više nemate. Kolegice i kolege, ovo nije običan porez. Mogu samo završiti sa jednom rečenicom. Ovo je porez koji vas vodi u poraz. Zahvaljujem.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38017" n="718">
					<seg xml:id="ParlaMint-HR_T6.S13.u38017.s0">Zahvaljujem. Na redu je uvažena zastupnica Tanja Vrbat. Izvolite.</seg>
				</u>
				<u who="#VrbatGrgićTanja" ana="#regular" xml:id="ParlaMint-HR_T6.S13.u38018" n="719">
					<seg xml:id="ParlaMint-HR_T6.S13.u38018.s0">Hvala lijepa poštovani potpredsjedniče Hrvatskog sabora, kolegice i kolege zastupnici koji su preostali u dvorani i predstavnici Vlade. Da je netko od nas ili bilo koji građanin bio odsutan iz ove zemlje mjesec i pol, dva mjeseca zadnjih ovih 2 mjeseca, da je bio recimo na nekakvom dužom putovanju i sad se iznenada vratio, upalio televiziju, ja vjerujem da mu ništa ne bi bilo jasno. Ne bi znao o čemu mi danas ovdje raspravljamo. Jesmo li svi poludjeli? Kakva je ovo sad odjednom nastala kriza? Pa do samo prije dva mjeseca mi smo živjeli u državi blagostanja, otvarala su se gradilišta, dijelili su se, obećavali su se besplatni udžbenici, otvarali su se javni radovi. Jest bila nekakva svjetska kriza, ali eto, ministar financija je rekao da val te krize neće se odraziti na Hrvatsku, neće se prenijeti na Hrvatsku. Danas čujemo od kolega s druge strane sabornice da smo osupnuti tim valom koji nas nije trebao zahvatiti. Sada uvodimo krizne poreze i to na neto primitke i to od danas na sutra iz vedra neba. Jučer je u ovoj sabornici kao i danas, a bit će ih i dalje, bilo puno kritika na račun ove Vlade. Jučer je u jednom trenutku gospođa premijerka rekla mi smo tu kako bi sve to podnijeli. Pa valjda je mislila na preostali dio Vlade koji je tu ostao nakon što je glavni glumac ove, kako bi je ja nazvala izvršne kazališne družine otišao i sada se odmara po luksuznim jahtama na prekrasnom moru ove naše zemlje koju je opustošio on i njegova svita. Jer Vlada Republike Hrvatske ponaša se po meni kao kazališna družina. Ona samo ostavlja dobar dojam i kreira specijalne efekte. Po toj našoj Hrvatskoj Vladi, kod nas je sve bajno. Eto, mi smo, čak je rekao ministar Šuker ispunjavamo mastrijške kriterije deficita i time se valjda opet želi ostaviti dojam da je sve pod kontrolom. Međutim unatoč tome što uvodna izlaganja i jučer i danas predstavnika Vlade i vladajuće većine jesu pomirljiva i želi smiriti strahove koje su pobudili ti prijedlozi među našim građanima. Način na koji se te mjere naprasno uvode su vatrogasne i pokazuju samo kako se novac u praznu državnu kasu mora odnekud stvoriti, od danas na sutra. On se mora stvoriti, a naravno da će se to uzeti direktno iz džepova građana. Jer i oni koji nemaju primanja manja od 3 tisuće kuna, PDV će poskupjeti i cijene svega će skočiti. Ja pozivam građane da idu u trgovine danas zapisati cijene osnovnih životnih potrepština i prehrambenih potrepština i neka idu za mjesec dana. Vrlo vjerojatno, gotovo sigurno će cijene biti skuplje, jer osobno smatram da, ustvari ne smatram, nego sumnjam u društvenu osjetljivost naših trgovačkih lanaca. Harač na sva primanja, plaće, mirovine i primitke iznad 3 tisuće kuna, čak državni tajnik još nije odgovorio na moje prethodno pitanje da li će se oporezivati čak i dodaci na invalidnine i tjelesna oštećenja. Pa molim da odgovori. Evo klima da ne, ali neka to kaže da se građani uvjere u to. Da li će se oporezivati dohoci, odnosno primanja koja imaju pripadnici svećenstva, klera, isto kao što sam prije pitala. Oni su također plaćeni iz državnog proračuna i trebaju dijeliti sudbinu svih ostalih građana. Taj kako ću ga i ja nazvati harač na neto plaću je mjera iz očaja, kao i podizanje PDV-a, kao i cijeli rebalans u cjelini. Vlada se ponaša kao da je na Hrvatsku pao meteorit. Ljudi vas pitaju po cesti kakva sad odjednom kriza? Kakav porez solidarnosti, kako ga ovdje nazivaju predstavnici Vlade i koalicijskih partnera. Nije porez solidarnosti. Ovo je namet na zdravu pamet. Porez solidarnosti bio bi kada bi recimo Hrvatsku pogodio kakav potres, tsunami, meteorit ili ne daj Bože da bi se ponovio nekakav rat. Tada bi hrvatski građani samovoljno, sigurna sam, davali svoj doprinos u okviru vlastitih mogućnosti, kako su to znali raditi. Ali ovo nije taj slučaj. Sada svi skupa plaćaju nesposobnost, površnost i neodgovornost vođenja države, koja je nakon mnogo godina kulminirala. Kažem da se Vlada ponaša kao da je na Hrvatsku pao meteorit, jer sad odjednom priznaje da smo u problemima. Sad odjednom jesmo u krizi i to krizi u kojoj želite ostaviti dojam doslovno pala s neba. Pojavila se ni od kuda i obrušila se na svih nas. Građani žele živjeti donekle, građani su do sada živjeli normalno, jest teško i sada im nije jasno što se zbiva. Hrvatsku je obuzela atmosfera straha i nesigurnosti. Ovo je trauma za čitav narod. Kada je SDP u kampanji za posljednje parlamentarne izbore upozoravao da će do ovoga doći, da će se kronična zaduženost i neproduktivnost našeg ekonomskog sustava pretvoriti u kolaps, tada ste nas ismijavali. Kada smo predlagali oporezivanje krupnog kapitala, pokušali ste od nas napraviti bauk, stvarajući dojam da bi se valjda oporezivalo i kumice po placevima, odnosno tržnicama. Polijepili ste cijelu Hrvatsku plakatima koje je kolega Maras se potrudio izvući i pokazati kako će demonstrirati evo kolega, i jamčili ste naravno, to se sjećamo još iz prethodnih izbora, da svojim jamstvenim karticama da nećete podizati PDV. No upravo ga povećavate. I to su povijesne činjenice koje ne možete demantirati. Ali povijest vladavine HDZ-a se ponavlja. '99. smo bili u sličnoj situaciji, sada smo psihološki i u istoj situaciji. Ljudi to uspoređuju. Na rubu smo gospodarskog kolapsa, u kroničnoj nelikvidnosti i na neki način ponovno u nekoj vrsti međunarodne izolacije. No tada je došla neka druga vlast koji vi i dan danas prozivate, koja je vladala samo 3 godine i koja je sanirala i stabilizirala financije ove zemlje, imala je najveći gospodarski rast i provodila odlučne mjere dovodeći u red državne financije i otvaranju Hrvatske svijetu. U međuvremenu HDZ-ova kazališna družina je dobila novog režisera i ponovno je stupila na scenu. Imala je dojmljive izvedbe i specijalne efekte u kojima je glavni lik premijer Sanader bio tada donedavno spasitelj svega i svakoga. I opet se nastavljalo starom praksom, opet smo se vratili gdje smo bili '99. I povijest će pokazati, dragi kolege i kolegice, da li je ovog puta bilo u pitanju 200 bogatih obitelji ili neki drugi broj. Prozivate nas da je Račanova Vlada, koalicijska Vlada koja je vladala nepuni mandat ostavila dug i deficit. Jest, ali zna se gdje je on utrošen. To je išlo na ceste koje su donijele veliki razvoj i koje su zauvijek promijenile prometno lice i koncept naše zemlje, sanirani su ogromni dugovi koje su ostavile prethodne godine HDZ-ove vladavine koje, nemojmo zaboraviti, opljačkala i penzije i društvenu imovinu. '99. zemlja je bila na rubu provalije kao i danas, i svima je valjda jasno već zašto. Ovom zemljom HDZ-ove Vlade vladaju neodgovorno. Državni proračun viđen je kao vlastiti bankovni račun i sredstvo kupovine glasova, pa tako i za one izbore koje su bile prije nepuna 2 mjeseca kada se diljem Hrvatske svečano otvarala gradilišta i stvarao se dojam da živimo u državi blagostanja. No, znate do čega će nas ove vatrogasne mjere dovesti i najveći ekonomski stručnjaci su rekli da oni će samo kratkoročno uvođenje ovih poreza donijeti do predaha državnih financija, ali dugoročno one ne vode nikuda. No valjda znate i računate na to da ćete do tog trenutka već svi valjda biti na nekakvim jahtama i odmorima i nećete se ni osvrtati za sobom da bi vidjeli kakva pustoš ostaje. No odite na odmor. Mi smo ipak demokratska zemlja i građani će izabrati bolju budućnost. Neće dozvoliti da se treći put ponovi ova ista predstava. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38019" n="720">
					<seg xml:id="ParlaMint-HR_T6.S13.u38019.s0">Zahvaljujem. Moram ipak malo intervenirati, ne znamo otkud ste pronašli da s ove govornice kažete da je Hrvatska u međunarodnoj izolaciji. Mi smo. …/Upadica se ne razumije./… Kaj to znači na neki način. Ili je, ili nije. A drugo, kaj se tiče, meni je drago vas vidjeti, imate prekrasnu boju. Znači i vi ste uživali u blagodati i mora i sunca i treba dalje uživati. Idemo dalje. Bez dobacivanja. Idemo dalje sa pojedinačnom raspravom. Uvaženi zastupnik Deneš Šoja. Izvolite.</seg>
				</u>
				<u who="#ŠojaDeneš" ana="#regular" xml:id="ParlaMint-HR_T6.S13.u38020" n="721">
					<seg xml:id="ParlaMint-HR_T6.S13.u38020.s0">Hvala lijepo potpredsjedniče, cijenjene kolegice i kolege i predstavnici ministarstva. Želim se uključiti u ovu raspravu, iako mislim da ove rasprave i jučerašnja i današnja i svi ti zakonski propisi svatko to nekako koristi tu govornicu da se dotakne jedno, drugog i trećeg, jer je ta problematika nekako povezana. Moram reći da sam bio prisutan kao predstavnik određene manjine i koalicijski partner na razgovorima kada su se ove stvari, da tako kažem, dogovarale u Vladi i isto tako moram naglasiti da u prvom trenutku nisam bio oduševljen sa ovakvim porezima. Međutim, kada je objašnjena situacija u kojoj se u ukupnosti nalazima, a s druge strane da su to na određeni način rekao bih vatrogasne mjere, a da se paralelno, to naglašavam, jer to je posebno za mene čak i najbitnije, da će se paralelno u narednih godinu, godinu i pol dana raditi na dugoročnim mjerama. Znači i posebno ministar financija je na tome inzistirao, da se rashodna strana mora smanjiti, preispitati itd. I ja iskreno očekujem da će upravo za ovih godinu dana dok budu djelovale odredbe ovih zakona, da će se doista napraviti jedan kvalitetniji pomak. Da se vratim na ovu tematiku vezano za ove poreze. Malo prije sam sa kolegom predstavnikom umirovljenika malo o tome razgovarali, jer imam osjećaj da se to ipak cijela situacija malo dramatizira u materijalnom smislu. Naime, moram i to naglasiti da je vjerojatno različita pozicija ili situacija tih ljudi koji će biti pogođeni u gradskim sredinama u odnosu na ruralne sredine, znači na seoske sredine. Kada sam to pokušavao malo sagledati na primjeru recimo mog mjesta, odnosno sjedište, općine, sela, onda sam došao do podataka da je od sto i nekoliko umirovljenika, njih možda desetak koji imaju preko 3 tisuće. Ali to svih 10 je normalno da bi ostvario preko 3 ili 3 tisuće mirovine, bili su na takvim mjestima, položajima, pozicijama da su imali plaće 5, 6, 7 pa možda i više. I oni su na određeni način dok su bili aktivni osnovne svoje stvari razriješili, zbrinuli. Čak dvojica, trojica od njih iz svojih mirovina pomažu svoju nezaposlenu svoju djecu itd. Prema tome, baš kod te kategorije bar u selima, ja baš veliki neki problem i ne vidim. Što se tiče ovih drugih socijalnih momenata. O tome ću reći nekoliko riječi također sa sasvim konkretne prakse dolje na terenu. Ti ljudi koji primaju određenu socijalnu pomoć i ta cjelokupna socijalna problematika bi trebala da se jednoj velikoj reviziji podredi. Ja sam malo prije u prijepodnevnim satima dao bivšem ministru, jednu inicijativu koju sam ja pokrenuo još 2000. godine. No nažalost ni od strane županije, ni od strane ministarstva, vjerojatno do njega to nije ni došlo. Nisam dobio nikakav odgovor. Naime, mi imamo dolje takvu situaciju da se mnogima korisnicima tih raznih socijalnih pomoći, još ako ima koje dijete sa dječjim dodatkom više isplati, odnosno da tako kažem ne isplati mu se raditi za 2, 2,5 tisuće, kada on može ne raditi i dobiti tisuću ili tisuću i pol. I onda sjedne pred trgovinom i piju jeftino pivo, jel. I još dalje da kažem. Svakako izuzimam one koji su bolesni koji to doista i zaslužuju. Ali onda imate i takvu situaciju da vam taj isto često puta i korisnik tih socijalnih pomoći, on svoje dijete dovozi u školu, doduše ne sa novim ali sa nekim Golfom. I mali izađe. I ako je to viši razred, onda ima obično mobitel, bez obzira što otac prima socijalnu pomoć, ako je manji to nema, onda trči u pekarnicu po burek. Prema tome, tu ima jako, jako specifičnih problema u tom pogledu. I mislim da ta socijalna sfera zaslužuje jednu ozbiljnu reviziju dolje na terenu. Nekada moram i to reći da nitko u selu nije mogao dobiti socijalnu pomoć ako se nije tražilo mišljenje vodstva toga sela. To više ne postoji. Mogu ljudi podastrijeti dokumentaciju centru za socijalnu skrb, da li tu ima falsifikata i ovakvog i onakvog. Nitko nikoga ne pita, oni dobivaju. Prema tome, mislim da to treba malo preispitati. Da se vratim na trenutak za ove dugoročne mjere. I znamo da je to veliki problem, velik broj činovnika kako se kaže. No međutim, to se stvaralo po meni 15 do 18 godina. I to se ne može presjeći za mjesec, dva dana, jer bi to značilo jako veliki problem i to je dosta nemoguće. Ali sa jednom određenom reformom i reorganizacijom kompletne uprave, odnosno tih lokalnih jedinica u dužem periodu vjerojatno je to moguće. Ja bih tu sada dotakao se dva momenta. Mi znamo da je jako teško mijenjati taj zakon i ukidati općine. Kada mi bolje pogledamo doista nitko nije naivan, pa iz političkih razloga to ne čini, jer mi imamo predsjedniče izbore, parlamentarne izbore, lokalne izbore. Mi imamo za vijeće nacionalnih manjina, dolje u selima imaju za vijeće mjesnih odbora, gradskih četvrti i konačno mogu biti izvanredni izbori. Prema tome, kada bi koji su svi bili u istom periodu bar približno u roku od mjesec dana, vjerojatno poslije tih izbora bi se tu mogao napraviti jedan zaokret. Ali moram reći sljedeće. Bilo je zato razloga jer prema Zakonu o prostornom uređenju, rok je bio 30. 12. 2000. godine da se donose prostorni planovi. Prvi rok 2000. godine naglašavam. Međutim, preko 50% lokalnih jedinica, odnosno općina, vjerojatno i dobar dio gradova, nisu bili u mogućnosti i u stanju ispoštovati taj rok. Kasnije, to je bilo 2000. znači u vrijeme koalicijske vlade i tamo piše u članku 52. stavak 2. zakona, tko to ne napravi raspušta se općinsko vijeće. To je mogao biti razlog da se uopće ne reorganiziraju. To je točno tako piše u tom zakonu. Nijedno općinsko vijeće nije raspušteno. Ja barem nemam informacije. Kasnije taj rok je produžen za 31. 12. 2005. znači to je već bila druga Vlada. Ni ta Vlada nije ništa u tom pogledu napravila. Nijedno vijeće nije raspušteno. Kasnije se to produžilo još jedanput do 31. 12. 2007. godine. Ne znam da li su to svi napravili. To hoću da kažem da je to jedan takav problem neovisno koja Vlada, kakva Vlada. Nitko nije naivan u politici da ulazi u one stvari od kojih će imati nekakvu političku štetu. To važi za jedne i za druge, da tako kažem. Ili drugi momenat, mi smo imali dole na terenu rok da se do 17.4.2002. godine donesu programi, da se izrade programi raspolaganja sa nekretninama u državnom vlasništvu. Više od pola tih općina također nije donijelo. Prema tome, i to je jedan od tih razloga. Evo polako ističe i vrijeme. A još ću jedan momenat naglasiti kad su u pitanju i drugi momenti o tome sam želio govoriti. Ovaj drugi aspekat rashoda, rashodovne strane proračuna tu moram reći jednu određenu opasku. To je sad vezano za naša područja, za Baranju jer nama se desilo, naime nismo zadovoljni sa tretmanom osim ovih posljednjih nekoliko godina kada je tu malo krenulo to ulaganje i ja se nadam da će se to nastaviti. Žao mi je što je isteklo vrijeme, još sam par stvari htio naglasiti ali to ćemo drugom prilikom, bit ću discipliniran. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38021" n="722">
					<seg xml:id="ParlaMint-HR_T6.S13.u38021.s0">Zahvaljujem. Uvažena zastupnica Tatjana Šimac Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38022" n="723">
					<seg xml:id="ParlaMint-HR_T6.S13.u38022.s0">Hvala lijepo. Gospodine potpredsjedniče, državni tajniče sa suradnicom, kolegice i kolege. Pred nama je zakon koji je ipak izazvao strah među građanima i normalno da se zove harač, građani su to prozvali harač, naravno da smo mi prihvatili jer smo takvog mišljenja. I gospodin Šoja je rekao da je i on bio skeptik kad se donosio taj zakon i kad je kako ste rekli objašnjeno odnosno rečeno da su to vatrogasne mjere i da je ministar financija odnosno da je Vlada rekla da će se raditi na dugoročnim mjerama. Naravno, međutim ranije je trebalo raditi te dugoročne mjere, ranije je trebalo raditi te preventivne mjere, ranije je trebalo odnosno na vrijeme je trebalo spremiti vatrogasce da zapravo budu spremni i da manje kuća izgori. Sjetimo se zapravo kada je Vlada napokon priznala da je država u recesiji da je donijela isto tako i antirecesijske mjere među kojima je jedna bila održavanje životnog standarda najugroženijih skupina hrvatskih građana. Ali pitamo se tko su te najugroženije skupine. I tada su sindikati upravo podržavali te mjere ali upravo zbog toga što su one usmjerene obrani standarda građana. I ja ću se prisjetiti danas kao i moji kolege na predizborno vrijeme zapravo prije parlamentarnih izbora pa ću ponoviti kada su naše namjere bile pravednije raspodjele a time i, zapravo da su naše bile namjere ne povećanje poreznih opterećenja nego pravedna raspodjela. Naime, veliki dio poreznog kolača po zakonima koji su vladali i koji vladaju ostaju u džepovima tajkuna. Nije na odmet prisjetiti se ni realnosti sadašnjice a to je prizora koji s jedne strane a ne možemo to sve svesti ni na pojedince čeprkaju po kontejnerima a s druge strane grupa prebogatih moćnika vedri i oblači. Voze izvanserijske automobile i jahte i to naravno bez carina, bez trošarina, adekvatnih trošarina i bez PDV-a. Ljudi su odnosno naši su građani jednostavno u svojoj nemoći da bi išta u društvu promijenili na sve to pomalo oguglali. I od svega toga ponavljam danas po drugi put preostaje mi jedino da svoj bunt iskažu apstinencijom na izborima. Isto tako, nije na odmet spomenuti da su ekonomisti godinama zahtijevali da se zaustavi potrošnja na svim razinama, ali bojim se da predložena Vlada ne može napraviti ništa od toga. Političari su krivi jer Hrvatsku nisu stvorili socijalno pravednom državu kakvu smo htjeli, kakvu je narod htio odnosno uništeno je domaće gospodarstvo i pretvorena je naša Hrvatska u zemlju uslužnih djelatnosti i trgovine. I naravno, sada se spas traži, opet će ovu državu spasiti narod svojim žrtvama, odricanjima odnosno uvođenjem ovoga kriznog poreza. Krizni porez ili harač, ljepše je reći krizni porez, međutim ipak se radi o haraču. Traži se solidarnost. A ne bi li bilo solidarno i pravedno da progresivnim oporezovanjem onih bogatih i imućnih kojima je ovo društvo i omogućilo tu poziciju da ono se najviše žrtvuje u krizi. E to smo mi htjeli našim načinom oporezovanja kolegice i kolege. Nije na odmet spomenuti i hrvatske umirovljenike koji su svo vrijeme bili socijalni amortizeri i jamac socijalnog mira a zna se da je udio mirovina svega 39% prosječne neto plaće. O apsurdnim izračunima smo čuli danas i zbog toga neću ponavljati. Prema tome, mogu reći da govorimo o novim kriznim nametima i ovo jest a to sam i danas čula već, ponovit ću, kao srednjovjekovno uzimanje i zato ga mnogi i nazivaju haračem. Novi porezi kolegice i kolege u ovakvom dijelu će sigurno urušavati poreznu vazu. I još nešto vezano baš striktno na ovih par članaka ovoga zakona a to je da je on nedorečen. Piše da će podrobnije preporuke dati ministar financija 30 dana po donošenju ovoga zakona. Članak 8. kaže da će ministar pravilnikom naći načina odnosno napisati, propisati način provedbe ali s druge strane precizno su navedene kazne. I ponavljam kolegice i kolege, novi porezi u ovakvom dijelu će sigurno uništiti odnosno urušiti poreznu bazu. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38023" n="724">
					<seg xml:id="ParlaMint-HR_T6.S13.u38023.s0">Zahvaljujem. Na redu je uvaženi zastupnik Ivan Bagarić. Izvolite.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u38024" n="725">
					<seg xml:id="ParlaMint-HR_T6.S13.u38024.s0">Zahvaljujem. Gospodine potpredsjedniče, kolegice i kolege. I kolegice Šimac, nije narod dao naziv takav i ne proziva narod ovo haračem nego to smo mi dali narodu a onda se to stalno ponavlja. Dakle, narod bolje govori hrvatski nego mi hrvatski zastupnici u Saboru, jer harač je bar riječ koja ni po čemu ne pripada u hrvatski jezik pa čak nije niti prema Poslovniku Hrvatskoga sabora govoriti drugim jezikom, doli hrvatskim. Ja bih, s obzirom na to da se puno govorilo ovdje o ovom zakonu, a vraćalo cijelo vrijeme na proračun i na sve ovo što ide, a u paketu je sa ovim zakonom, odnosno sa proračunom, ja bih svoju raspravu usmjerio i pored toga što imam tu pripremljen materijal, jer ne osjećam se baš ležeran u ovoj materiji, ali bih se osvrnuo na riječi gospodina Zorana Milanovića, dakle i onda bih zapravo završio sa ovim zakonom. A on kaže: Nakon što je Vlada Jadranke Kosor poslala u Hrvatski sabor treći i do sada najbolniji rebalans državnog proračuna, nervoza u redovima političkih protivnika postaje sve veća, pogotovo kada su shvatili da s tim rebalansom ni za lipu nije smanjen doplatak za 400 tisuća djece te rodiljne naknade za što se izdvaja preko 4 milijarde kuna. Dok se u prošlim vremenima to drastično rezalo upravo dolaskom onih koji danas tako gorljivo zagovaraju čelnici glavne oporbene stranke SDP-a i njihovi politički i medijski trabanti, a s obzirom na to da su rebalansom ostale nedirnute i socijalne naknade koje su lani povećane, kritičarima u Vladi ostaje sve manje manevarskog prostora da najnoviji rebalans proglašavaju antipopulacijskim i socijalno neosjetljivim. Pa upravo stoga i njihovi pozivi na masovne prosvjede i prijevremene izbore gube svaki realni smisao. Naprotiv, inzistiranjem na njima oni se sve više razotkrivaju kao remetilački faktor kojem nije cilj stabiliziranje državnih financija i početak rada na proračunu za 2010. nego im je jedini i isključiti cilj dočepati se vlasti pod svaku cijenu. Da je to tako potvrđuju i neozbiljni prijedlozi koji dolaze iz SDP-a, ali i drugih iz oporbe da se preko noći otpusti i 70 tisuća zaposlenih u upravi, da se PDV još više poveća i da se u pomoć pozove neumoljivi MMF. Nažalost, na sličnom … /Govornik se ne razumije./… oglašavaju se i drugi kritičari Vlade, no najdrastičniji primjer bezprizornog licemjerstva i nebrige za radničke interese ovih dana nam je ponudila predstavnica SSH-a Ana Knežević, koja je nakon prvotne potpore Vladinim mjerama ekspresno okrenula …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38025" n="726">
					<seg xml:id="ParlaMint-HR_T6.S13.u38025.s0">Uvaženi zastupniče, ne možete čitati iz novina svoj govor. Možete prepričat, ali ne možete čitat. Hvala lijepa.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u38026" n="727">
					<seg xml:id="ParlaMint-HR_T6.S13.u38026.s0">Hvala, gospodine potpredsjedniče na ovom upozorenju, ali dakle ovo su riječi gospodina Zorana Milanovića, dakle čovjeka koji je na jedan vrlo lijepo način opisao ovo stanje koje danas i jučer doživljavam u Hrvatskom saboru. Dakle, on je upravo pogodio bit stvari, a to se tiče i jučerašnje teme i ove danas i evo sad na vaš nagovor dakako odustajem od čitanja kao takvoga, ali dakako da ću ga prepričati. Dakle, i on kaže kako je moguće da oni koji se bore za prava onih koji su najslabiji, najmanje zaštićeni, dakle i onih koji su prioritet ove države, kako je moguće da se sada ujedinjuju u aktivnostima rušenja upravo sustava koji osigurava kakvu takvu stabilnost svih tih i u ovom vremenu tako je. Prema tome, dakle čovjek dovodi u izravnu vezu i neke ljude u sindikatu i neke ljude koji su izrazito neodgovorni uz sve poštivanje slobode u medijima koji su se pridružili takvom nastupu i koji misle da se može riješiti ovaj generalni problem u kojem je jednim dijelom i Hrvatska, izlaskom na ulice. Dakle, priča o praznim želucima, o izlascima na ulice, o svemu tome zapravo je jedna velika krinka iza koje stoji jedna notorna dakle poznata želja za vlašću koja je doista u ovom času bespredmetna, u svakoj mjeri, preko mjere i doista nije na mjestu. Jedna odgovorna oporba bi trebala nastojati usmjeriti sve ovo djelovanje koje Vlada čini i koje mi svi ovdje činimo da bi zapravo isplivali iz ovog problema u kojem se nalazimo, a koji nije nikakav autohtoni ili izraziti, prepoznatljivi hrvatski problem, nego je opći i generalni, pa čak i ako se prihvati jučerašnja teza o kojoj je govorio gospodin Jurčić kad je govorio o 10%-tnom utjecaju izvana, uvezene krize u Hrvatsku. Upravo toliko je i trebalo da destabilizira cijeli sustav, dakle da 10%, što god da to značilo 10%, u ovom slučaju ja mogu gledati 10% državnog proračuna. Da nije izostalo tih 10% mi ne bi imali danas problema. Prema tome dakle, govorimo o generalnom problemu koji je zahvatio cijeli svijet, cijelu Europu. Hrvatska je samo jedna od zemalja koja se nosi s tim problemom i doista je vrijeme da opozicija koju poštivam, njihove čelnike, poštovane drage kolegice i kolege zastupnice i zastupnike, da se doista okrenu i da se, ja bih rekao, zaborave ćoravog posla, da se prihvatimo ozbiljnoga posla, a ćoravi posao je svaki oni koji pokušava naći rješenje u prijevremenim izborima, u zaustavljanju rada Vlade, u nečinjenu i u produbljivanju krize. Hrvatska je zemlja stabilna i gospodarski i socijalno i svakako. Usporedimo je s bilo kim drugim, vidjet ćete da je, bez obzira koliko mi preuveličavali, koliko mi zastupali, nastojimo da takva i ostane. Doista, ne daj Bože da se dogodi ono što smo ovdje slušali i danas i jučer, jer u tom događaju ja mislim da bi stradala Hrvatska, a to nije interes sigurno ni opozicije ni pozicije ni nikoga u ovoj zemlji. I utoliko moja potpora, iskrena potpora ovom prijedlogu Vlade konkretno o kojem sad govorimo i potpora Vladi u činjenju svega onog, makar bilo nepopularno, makar se ne svidjelo, makar ne znam tko imao kakve zamjerke itd., a s ciljem dakako stabilizacije i napretka. Evo hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38027" n="728">
					<seg xml:id="ParlaMint-HR_T6.S13.u38027.s0">Zahvaljujem. Imamo dvije replike. Prva je uvaženi zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u38028" n="729">
					<seg xml:id="ParlaMint-HR_T6.S13.u38028.s0">Hvala lijepo. Kolega Bagarić, vi ste u svom izlaganju spomenuli jednu stvar koja ne stoji. Prvo, šta znači izvanredni izbori? Izvanredni izbori znače najnormalniju demokratsku proceduru kada u državi vlast obavlja posao loše, da građani, oporba, društvo traži prijevremene izbore, traži izlaz iz te situacije. Tu ne treba biti ništa sporno. Ovo što vi govorite da je netko željan vlasti, da je to osnovni razlog, po toj istoj argumentaciji bi se moglo reći da je i HDZ željan ostati na vlasti, a to je cilj političke stranke da svoju politiku provodi na način da dođe na vlast. Vaša politika je u ovom trenutku loša jer državi ide loše i normalno da je zamijeni politika koja bi mogla biti perspektivnija i bolja i u tom smislu SDP želi doći na vlast. Drugo, nije dobro da čitate citate koji ovdje netko neupućen pomisli da je to Zoran Milanović, predsjednik SDP-a. To je novinar koji radi u jednim novinama koje su danas postale bilten HDZ-a, radi se o Vjesniku koja je novina utjecajna toliko da ima 1 000 prodanih primjeraka dnevno i da nema Narodnih novina vjerojatno ne bi nikako mogla egzistirati. Vlada je spojila Narodne novine i Vjesnik ne bi li ta novina na neki način preživjela. I taj, znači novinar i ta novina koja se financira iz javnog novca ne piše na način da se prodaje, da to čitatelji traže, da ima realno pokriće na tržištu, nego piše tako kako Vladi odgovara, a to sve opet plaćaju hrvatski porezni obveznici i hrvatski građani i zato takve novine ne treba uopće uzimati sa bilo kakvim respektom. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38029" n="730">
					<seg xml:id="ParlaMint-HR_T6.S13.u38029.s0">Odgovor na repliku, uvaženi zastupnik Ivan Bagarić. Izvolite.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u38030" n="731">
					<seg xml:id="ParlaMint-HR_T6.S13.u38030.s0">Hvala gospodine potpredsjedniče. Dragi kolega, ja ću govoriti ono što iskreno mislim i što osjećam, ništa drugo pa kako god da to izgledalo i nemam potrebe se nikome živome dodvoravat niti umiljavat. Upravo iz razloga da imam ovakav medijski prostor kakav imam, upravo iz razloga što imam ovakav medijski prostor kakav imam u kojem je puno važnije, puno važnija postaje vijest ako ja nešto ovdje ružno kažem ili ako vas uvrijedim i pojavim se s tom viješću na prvoj stranici, nego da ovdje iznesem ne znam kakvu strategiju ili da ne znam o čemu ozbiljno govorim. Utoliko treba zaštiti i taj Vjesnik kao normalnu novinu koja, Bože dragi, koja govori o konkretnim stvarima i koja oprostite, mogu li, dakle koja ima također ljude, odgovorne ljude koji imaju pravo na svoj komentar kao i onaj u drugim novinama. Prema tome, on je komentirao ono što je komentirao. Ja se slažem s ovim komentarom i iz tog razloga sam ga citirao. Druga stvar, pa ljudi moji, na vlast bi, a nemate volje ni da saslušate što vam netko kaže koji ima pravo na 2 minute.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38031" n="732">
					<seg xml:id="ParlaMint-HR_T6.S13.u38031.s0">Molim vas, bez dobacivanja.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u38032" n="733">
					<seg xml:id="ParlaMint-HR_T6.S13.u38032.s0">S druge strane, govorite što je neobično što se poziva na izvanredne izbore? Pa neobično je to što vi pozivate na neobičan način. Vi zovete ljude na ulice da bi došlo do izvanrednih izbora, što je revolucija zaboga. Prema tome, nitko tu revoluciju ne doživljava niti je smije dopustiti niti smije je poduprijeti jer je to doista, to je marksizam zaboga. S druge strane, ovdje dokle god ova Vlada ima većinu, dokle god ima većinu, a o čem pričam, ova Vlada ima potporu i ima većinu. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38033" n="734">
					<seg xml:id="ParlaMint-HR_T6.S13.u38033.s0">Zahvaljujem. Isteklo vam je vrijeme. Imamo drugu repliku, to je uvaženi zastupnik Dragutin Bodakoš. Izvolite.</seg>
				</u>
				<u who="#BodakošDragutin" ana="#regular" xml:id="ParlaMint-HR_T6.S13.u38034" n="735">
					<seg xml:id="ParlaMint-HR_T6.S13.u38034.s0">Hvala lijepo gospodine potpredsjedniče Hrvatskog sabora. Kolega Bagarić, ja sam se javio za repliku kad ste rekli da se ne osjećate ležeran u ovoj situaciji prije nego što ste počeli čitati ovaj citat. Najprije sam čuo nešto Zoran Milanović, pa reko ne znam tko je, je li to predsjednik naš napisao, ali onda, zato sam i pitao iz kojih novina. Pa čujte, čitati govor iz Vjesnika u ovoj situaciji, iz Vjesnika, mislim da nije ni primjereno u ovoj situaciji ako nemate svoje mišljenje, čitati mišljenje nekoga drugoga. Isto kao što vjerojatno nije ni primjereno da ja vama sada kažem da sam čitao nedavno u Jutarnjem listu da je kod onoga izbjeglice Čurkovića da ste vi bili tamo i kaže skrivečki ste se s njime rukovali jer se kaže naš zastupnik Bagarić. Prema tome, to su sve stvari koje novine pišu, ali u ovoj situaciji mislim da je bitnije reći da ovo sve što ste iznijeli, da je to stvar koja je vaše mišljenje, a isto tako da ova oporba ima pravo i mogućnosti da izrazi mišljenje onih ljudi koje predstavlja, 800 tisuća birača, ljudi koji su se našli u teškoj situaciji jer ne možete reći da bez obzira da li je to 2%, 4%, ali svaki takav krizni porez, ja neću govoriti o haraču, to je porez, krizni porez, da on stvara jedne poteškoće u obiteljima koje radi i u situaciji u kojoj se nalaze. Hvala i vama.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38035" n="736">
					<seg xml:id="ParlaMint-HR_T6.S13.u38035.s0">Zahvaljujem. Odgovor na repliku, uvaženi zastupnik Ivan Bagarić. Izvolite.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u38036" n="737">
					<seg xml:id="ParlaMint-HR_T6.S13.u38036.s0">Zahvaljujem gospodine potpredsjedniče. Krivo ste razumjeli. Nisam ja rekao da se u ovoj situaciji osjećam neležerno, nego sam kazao da na ovu temu, ja sam liječnik dakle i nisam baš kvalificiran govoriti kao netko tko evo, točno ne znam ni ja, mogu ustvrdit nešto kao što slušam cijelo vrijeme, ljudi koji također nisu ne znam ni ja, tog obrazovanja, a ponašaju se kao najveći mogući eksperti. Kad sam kazao da sam pripravio sebi tekst, moj tekst, ne tekst iz Večernjeg lista, pardon iz Vjesnika ili bilo kojeg drugog. O tome sam govorio. A ovo što ste vi kazali, ne znam o čemu isto govorite. Ivan Bagarić se ni s kim skrivečki ne rukuje. Ja se rukujem uvijek sa svim ljudima koje sretnem i koji mi pristupe. Prema tome, ne postoji čovjek na ovom svijetu s kim se ja skrivam da bi se rukovao s njim i ne znam doista o čemu govorite.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38037" n="738">
					<seg xml:id="ParlaMint-HR_T6.S13.u38037.s0">Zahvaljujem. Idemo dalje sa pojedinačnom raspravom, uvaženi zastupnik Ante Kotromanović. Nema ga. Gubi pravo na raspravu. Uvaženi zastupnik Dino Kozlevac. Izvolite.</seg>
				</u>
				<u who="#KozlevacDino" ana="#regular" xml:id="ParlaMint-HR_T6.S13.u38038" n="739">
					<seg xml:id="ParlaMint-HR_T6.S13.u38038.s0">Ništa, vjerojatno nema utjecaja na to. Ja sam prevario svoga kolegu zastupnika, rekao sam mu da je iza mene i zato je izašao sekundu van, ako mu dopustite nakon mene. … /Govornici govore u isti glas, ne razumije se./ … Ja vas molim jer sam ja pogriješio, ako može.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38039" n="740">
					<seg xml:id="ParlaMint-HR_T6.S13.u38039.s0">Onda može, hajde.</seg>
				</u>
				<u who="#KozlevacDino" ana="#regular" xml:id="ParlaMint-HR_T6.S13.u38040" n="741">
					<seg xml:id="ParlaMint-HR_T6.S13.u38040.s0">hvala lijepa. Gospodine potpredsjedniče, gospodo predstavnici Vlade. Jedna porodica ili odgovorni ljudi ili mi sa svojim obiteljima u svojoj obitelji bar ako smo odgovorni, a ogromna većina ljudi je odgovorna, troši u svojoj obitelji novaca koliko ima prihoda. Ako ima 1 000, potrošit će 1 000, ako ima 2-2, ali 2 100 ne može potrošiti jer ih nema. Možete ić jedanput kod jednog susjeda će vam posuditi vjerojatno za nešto. Možemo ić kod drugog susjeda, možemo ić kod trećeg susjeda, nakon petoga više nemamo kamo ići. Ili ćemo trošiti ono što imamo ili ćemo od onog što imamo vraćat susjedima jer će nas susjedi, ljudi koji su posudili nas ganjat da im vratimo novac. Zašto to govorim? Ista pjesma, ista usporedba vrijedi i za proračun i državni proračun. U državnom proračunu, u državi se može trošiti koliko se ima. Jedan imamo, jedan možemo potrošiti. Možemo jedno vrijeme trošiti 1,1 ali taj jedan koji smo posudili prije ili poslije ćemo morati vratiti. Ja mislim da ćemo se složiti svi da je to osnovna financijska fiskalna logika koja nas može rukovoditi kod trošenja novaca. U ovoj situaciji kada smo trošili više nego što imamo i kada imamo problema više posuđivati i kada je projekcija vrlo loša u narednom periodu, jer zarađujemo sve manje, gospodarski pad je sve manji, išli smo tražiti rješenja i od opozicije smo, pardon od pozicije, odnosno vlasti koja je odgovorna i preuzela odgovornost temeljem izbora na koje se danas tu pozivamo i ja apsolutno nema nikakvih problema vezano za legalitet i legitimitet, očekivala su se rješenja u tom pogledu. Međutim nakon ove situacije, a koja se nota bene i u uvodnom obrazloženju zakona opravdava isključivo svjetskom krizom koja se prelila kod nas, međutim poanta je da smo trošili dugo vremena više nego što imamo i sada sa vanjskom krizom i svime što se to poklopilo nemamo kamo ići posuditi novaca, jer susjed je zločest, nam neda novac, eventualno će nam dati, ali će tražiti veliki interes. Za kojom mjerom smo posegnuli u džepove građana. Uveli smo im namet. Neću koristiti onu riječ na koju se tu danas grozimo. Da li je to namet, da li je to daća, da li je to ne znam ni ja koji termin, međutim donijeli smo, danas imamo prijedlog poreza i uzimamo građanima iz džepa. Uzimamo kao dobar primjer da milijon i 400 tisuća ljudi neće biti pogođeno. Ok. Ali nisu oni problem. Problem su tih milijon i 300 koji će biti pogođeno, a od tih milijon i 400 će biti pogođeni umirovljenici, to smo valjda danas nekoliko puta čuli, umirovljenici kojima znači nema više usklađivanja, nema švicarske formule i do kraja druge godine nema usklađivanja mirovina. Prema tome oni će biti pogođeni. E sad u ovoj situaciji valjda je bilo logički da posegnemo za novcem tamo gdje ga u ovoj situaciji i ima, a to su ljudi koji ostvaruju velike dobiti na dividendama, na kapitalnoj dobiti, na kapitalnoj imovini, gdje jedan dobar ljudi, a to su i nadležne institucije rekle i revizije koje su napravljene, jedan dobar dio ljudi koji je povukao ruku u samoposlugu zvanu privatizacija i samoposlužio se u tom periodu. Prema tome, valjda je bilo pošteno i logički da uzmemo i tu jedan dio prihoda, a ustvari najpoštenije i najkorektnije i ono šta radi i porodica i vraćam se na početak. Trošim koliko imam. Ako nemam novaca uskratit ću si bilo šta, da li je to luksuz, polu luksuz, da li će to biti neka potreba koja može sačekati, a na kraju krajeva uskratit će si čovjek i od usta, jer imamo takvih primjera. Na žalost. Prema tome, to se očekivalo od odgovorne vlasti u ovoj situaciji, koja nema još projekcije za slijedeću godinu. Ne znamo kako će izgledati rast u narednoj godini, znači koliko će bruto društveni proizvod rasti, da li će biti rasta, da li će biti nula, da li biti minus. U ovoj situaciji, u ovom proračunu očekivalo se i logički je bilo da se ide u rashodovnu stranu. Ima stavki, ima dijelova koji mogu pričekati, koji nisu direktno vezani ni na socijalu, ni na prava, ni na sve one skupine koje legitimno i hoćemo zaštititi da ne osjete problem. U redu. Međutim ima još stavki, ima još elementa na svakoj poziciji u proračunu po ministarstvima, po određenim resorima gdje se može uštediti. SDP je ponudio jedan prijedlog, ja ga neću tu obrazlagati, vjerojatno će ga netko drugi, jedan prijedlog koji govori o tome da se moglo zadirati u određene stvari koje mogu počekati iza 12. mjeseca slijedeće godine, polovicom slijedeće godine, a da još uvijek ne moramo posegnuti u džep građana sa porezom. Taj porez će pogoditi ljude 50 kuna, 30, 100, 150, 250 itd., pogodit će one, ja govorim uvijek o onima sa najnižim primanjima, ne govorim o onima u koju kategoriju i mi spadamo. I mi tu nemamo šta ni prigovoriti i ja mislim da se tu svi slažemo da mi moramo podnijeti najveći teret u ovoj krizi, ljudi koji imaju malo bolji dohodak. Ali isto tako je bilo logički da oni koji voze luksuzne jahte, automobile, jahte i ostali luksuz da taj luksuz plate. I da ja završim sada na kraju bih još upozorio na još jednu stvar. Na primjenu, tehničku primjenu toga propisa jutros su me zvali kolege iz jedne tvornice, i rekli upozorite kako ćemo mi tehnički primjenjivati taj propis, nota bene da donosimo, da će se vjerojatno donesti ovaj propis, zakon donijet će se Zakon o PDV-u itd. Kako će ljudi to tehnički primijeniti? Tu ima već nekoliko nedoumica oko načina, osnovice, isplate, šta kad čovjek ostvaruje kod nekoliko poslodavaca itd. Ima nekoliko pitanja. Na koji način će ljudi to napraviti? A nota bene, stupanje na snagu toga propisa, ljudi od toga dana moraju obračunavati porez. Danas je to kompjuterizirano, informatički uvezeno, postoje programeri, postoje programi, u konačnici to će biti i troškovi. Na koji način će se to napraviti? Ja očekujem tu dosta problema. Kako su mi objasnili, a poslije kad sam pogledao vidim da je logički. Ljeto je, godišnji su odmori, programeri su na godišnjim odmorima, ljudi koji se s tim bave i bit će tu problema. Bit će tehničkih problema oko provedbe toga. Da ne govorim, i tu završavam, da taj porez koji će dodatno osiromašiti građane, koji nije po ničemu solidaran, nego je jedna skupina koja će podnijeti teret, kojoj se uzima će za 3 mjeseca dovesti do ovakvih problema i još i gorih problema. Zašto? Jer nismo otišli u potrošnju, jer nam i dalje porodica koja se zove država troši više od onoga što će moći zaraditi i prihodovati. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38041" n="742">
					<seg xml:id="ParlaMint-HR_T6.S13.u38041.s0">Zahvaljujem. I sada je na redu uvaženi zastupnik Ante Kotromanović. Izvolite.</seg>
				</u>
				<u who="#KotromanovićAnte" ana="#regular" xml:id="ParlaMint-HR_T6.S13.u38042" n="743">
					<seg xml:id="ParlaMint-HR_T6.S13.u38042.s0">Hvala vam lijepa. Hvala gospodine potpredsjedniče Sabora na razumijevanju od maloprije. Gospodine potpredsjedniče Sabora, kolegice i kolege zastupnici. Reći ću nekoliko riječi o ovom prijedlogu zakona, iako je javnost već rekla svoje i mislim da je okrenula palac prema dolje. Mi tu govorimo da negdje oko milijun i pol ljudi ima plaću manju od 3 tisuće kuna i da ti ljudi neće biti obuhvaćeni ovim Zakonom o porezu, Prijedlogom Zakona poreze za plaće i mirovine. Ja mislim da nas mora biti sram, da sve nas mora biti sram da nakon 18 godine državnosti, imamo slobodnu Republiku Hrvatsku da milijun i pol ljudi živi na rubu egzistencije i da preživljava sa 3 tisuće kuna. Mislim da moramo biti toga svjesni i da kada koristimo sve skupa teške riječi u ovoj sabornici, moramo biti svjesni da milijun i pol tisuća ljudi živi na rubu egzistencije i da možda ako još imaju nekoliko djece u svojoj obitelji da žive na rubu gladi. A mi se tu nadmećemo i tko je veći Hrvat, tko je bolji Hrvat, jeli, tko je veći katolik ili ne znam što drugo. Ovih nekoliko dana bio sam u svojoj Dalmaciji i ljudi bilo desne ili lijeve orijentacije su potpuno dezorijentirani. Zbunjeni su i pitaju što se to događa kod nas u Republici Hrvatskoj? Naša Vlada umjesto da pokaže dozu zrelosti i mirnoće mijenja odluke brzinom vjetra, šireći na jedan način paniku i konfuziju među sve ljude i građane. Jedan dan predlažu jedno, drugi dan predlažu drugo, a onda na prijedlog jednog sindikalca predlaže kazneni porez kako su ga ljudi već etiketirali. Iznenadno prihvaćanje kriznog poreza bez ikakvih simulacija i projekcija pokazuje neozbiljnost i neodgovornost u vođenju državnih poslova. Ja ne znam kakva je to vizija i kakvi su to strateški dugoročni programi? Imam osjećaj da se ponašamo kao guske u magli. Srljanju u rješenja koja po procjenama većine ekonomskih stručnjaka nisu dobra. Govori da Vlada nema ozbiljnu ideju što napraviti ni sa deficitom, ni sa recesijom. Po meni tako se ne vodi jedna država. Po meni tako se ne vodi jedna ozbiljna operacija izlaska države iz krize. Ja se pitam i postavljam pitanje, gdje je tu zapovjedna odgovornost? Tko je kriv? Tko je odgovoran za ovako loše stanje u državi? Naše generale mi smo izručivali u Haagu da dokažu nevinost u Haagu temeljem zapovijedane odgovornosti. Koga ćemo sada poslati u zatvor? Koga sada da pošaljemo u zatvor da dokaže nevinost zato što imamo lošu gospodarsku situaciju u državi? Koga sada da identificiramo, lociramo, transferiramo kada se nalazimo u banani kako kaže naš bivši premijer. Ovaj porez ne razlikuje siromašne i bogate. Tajkunima, ministrima, saborskim zastupnicima, menadžerima se uzima samo 4%, a ljudima sa 3 tisuće i jednom kunom i sa nekoliko djece na leđima koji jedva preživljavaju i sastavljaju kraj sa krajem nije pošteno uzeti ta 2%. To nije naprosto pošteno, to nije fer. I ja mislim gospodo zastupnici i pitam vas da li se vi krećete među ljudima da li vi znate što oni misle o nama? Ljudi govore i misle da smo mi beskorisne guzice, bogati plaćenici koji ne rade ništa i nemaju hrabrosti. To ljudi misle o nama. Malo se spustite dolje. To su ljudi rekli sada. Da. Ja ne vrijeđam nikoga. Vrijeđam i sebe i govorim što ljudi misle. Citiram dosta ljudi koji su zvali i nemaju vlastito mišljenje što je najgore i što me najviše pogodilo jeli u svemu tom. Mi nemamo svoj stav ovdje, mi ne smijemo iznijeti svoj stav mi glasamo kako nam kaže netko ili sugerira netko drugi ili treći. Kolega Đakić i Dečak rekli su prije nekoliko dana da su branitelji kao i '91. godine spremni biti prvi. Ja se duboko ne slažem s tim. Tko je napravio referendum među braniteljima i pitao iz za bilo što? U čije ime su govorili? Gdje su od '91. do 95. godine bili naši tajkuni? U kojem rovu su oni to bili, u kojoj operaciji su oni to sudjelovali? I koliko kilometara kvadratnih su oslobodili? Rat su dobili i lijevi i desni i srednji i svi građani Republike Hrvatske. A oni sigurno nisu. I sada se braniteljima uzima isto, kako nekim Todorićima, Žderićim, Gucićima, Kerumima, Rajićima i drugima. To ne može tako, to nije pošteno, to nije korektno. Dok je 15 tisuća ljudi poginulo i 36 tisuće ljudi je ranjeno i nestalo, oni su se obogatili. Njima uzmite prvo i najviše, pa onda svima drugima. Uvedite porez na bogate. Braniteljima ovaj put treba biti zadnji u koji se bira. Gospodo ovo je prilika da otvorimo registar branitelja, da odvojimo kukolj od žita. Maknimo sa popisa one koji nijednog trenutka nisu bili na crti bojišnice. Mi imamo preko pola milijuna branitelja. Imamo povećanje od preko 150 tisuća branitelja i preko 20 tisuća mirovina. Napravite rekonstrukciju državnog aparata, smanjite broj zastupnika, ovdje nas je previše, županija, gradova i općina. Nacionalizirajte otuđenu i bud zašto rasprodanu društvenu imovinu. Napravite reda u javnoj nabavi gdje se uzimaju veliki novci i udarimo na kriminalce, a ne na siromašne ljude. Gospodo iz Ministarstva financija vi danas tvrdite da danas nema novca u proračunu. Evo jedan primjer. Već 4 godine u trezorima imate bjanko zadužnice na 12 milijuna kuna koje ne želite aktivirati. Poznato je da su to zadužnice iz tvrtke &quot;Promet&quot; iz Makarske kao garancija dokapitalizacije tvrtke autoprijevoz u Sinju. Bilo bi normalno da aktivirate iste zadužnice, jer dokapitalizacija napravljena nije. Sredstva leže, čovjek nije ništa napravio. Vuče za nos sve nas dolje u Sinju i uzima novce. U isto vrijeme ministar se dopisivao sa gradonačelnicima i kaže da su te bjanko zadužnice u Zadru. Neka ih aktivira. Ja mislim da mi možemo naći puno sredstava u svim ministarstvima ako ćemo biti racionalni i normalni ako želimo dobro ovoj Hrvatskoj državi. Neću puno govoriti o svemu tome. I naravno da neću glasati za ovaj zakon koji nije korektan i koji naprosto bogatu kastu Hrvata koji ima jako puno novaca, a niti malo ne dira. Hvala puno.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38043" n="744">
					<seg xml:id="ParlaMint-HR_T6.S13.u38043.s0">Zahvaljujem. A sada je na redu uvaženi zastupnik Marin Brkarić. Izvolite.</seg>
				</u>
				<u who="#BrkarićMarin" ana="#regular" xml:id="ParlaMint-HR_T6.S13.u38044" n="745">
					<seg xml:id="ParlaMint-HR_T6.S13.u38044.s0">Gospodine potpredsjedniče, kolegice i kolege. Evo ja ću nastojati reći kratko nešto o Prijedlogu Zakona o posebnom porezu na plaće, mirovine i druge primitke. I reći ću da je ovaj zakon jedan slijed prijedloga rebalansa državnog proračuna, rebalansa koji nije antirecesijski, nego je čisto krpanje proračunski rupa rebalansa koji ne smanjuje državnu potrošnju i rebalansa koji ne olakšava, već usporava gospodarski rast. Ovo je udar na umirovljenike s jednog razloga što se Vlade predlaže uvođenje poreza od 2, odnosno 4%, ali isto tako obustavlja usklađivanje mirovina do 31. 12. 2010. godine. Ali isto udar je to i na radnike sa porezom od 2, odnosno 4%. Pred 15 dana udar i na učenike, vezano na besplatan prijevoz i ukidanje besplatnih udžbenika. Svakako da je ovo udar i na sve građane Republike Hrvatske kroz povećanje PDV-a od 22 na 23%. No građani od kojih Vlada Republike Hrvatske traži odricanja imaju pravo znati. Imaju pravo znati tko je to pljačkao Hrvatsku za vrijeme pretvorbe i privatizacije, to je to zadužio Hrvatsku za 42 milijarde eura. Građani trebaju znati čije to političke promašaje plaćaju. Smatram da treba objaviti imena trgovačkih društava u kojima je državna revizija utvrdila nepravilnosti u toku pretvorbe i privatizacije, treba oduzeti nezakonitu stečenu imovinu. I u tom pravcu treba promijeniti i Ustav Republike Hrvatske za što vjerujem da ćemo imati potporu svih građana a i cijele opozicije. U Ustavu treba promijeniti dio da ne zastarijevaju kaznena djela koja su počinjena za vrijeme pretvorbe i privatizacije. Osobno ne mogu podržati ovakav prijedlog zakona, zakona koji je prije svega nepravedan jer uvodi poreze na najsiromašnije. Ako u ovom trenutku treba uvoditi porez onda je to porez svakako na bogate one koji su se nezakonito obogatili kroz pretvorbu i privatizaciju, znači na bogaćenja mimo zakona a kojih u ovoj državi što je utvrdila i revizija ima u preko 95% slučajeva. Toliko. Svakako protiv sam ovakvog prijedloga zakona.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38045" n="746">
					<seg xml:id="ParlaMint-HR_T6.S13.u38045.s0">Zahvaljujem. I na redu je uvaženi zastupnik Gvozden Flego. Izvolite.</seg>
				</u>
				<u who="#FlegoGvozdenSrećko" ana="#regular" xml:id="ParlaMint-HR_T6.S13.u38046" n="747">
					<seg xml:id="ParlaMint-HR_T6.S13.u38046.s0">Gospodine potpredsjedniče. Ovaj drugi rebalans u roku od mjesec dana je konačno zapravo svojevrsni trenutak istine jer smo nakon dugih mjeseci polemičkih ukrštanja argumenata ustanovili da kriza ipak postoji. Da je kriza znatno teža nego što si to želimo priznati pokazuju odgovarajući numerički pokazatelji ali još uvijek zapravo nemamo dovoljno odvažnosti da priznamo koji su uzroci i razlozi krize. Tako na stranici 1. obrazloženja piše da Hrvatska također osjeća posljedice te krize, misli se na globalnu gospodarsku krizu čime se sugerira da se on prelijeva naprosto u Hrvatsku i da je ona uzrokovala ovo stanje koje sda proživljavamo. Cijeli niz pokazatelja ukazuje da tome nije tako i da je vjerojatno 10, možda i nešto više, možda nešto manje posto svjetska ili globalna kriza uvjetovala na našu a da je naša kriza počela znatno ranije i da je tri tromjesečja anticipirala da tako kažem svjetsku krizu. Drugo, koje su posljedice krize bez obzira na uzroke i bez obzira na to što ih možemo ili ne možemo ustanoviti. Prihodi državnog proračuna znatno su manji, piše na prvoj stranici. To onda znači da s tim državnim proračunom moramo nešto napraviti. Možemo napraviti ili to da smanjimo rashodovni dio ili tako da pojačamo prihodovni dio. Prijedlog ovog rebalansa ide na jačanje prihodovnog dijela pomoću dodatnih poreza na plaće i mirovine. To rješenje je nama neprihvatljivo iz cijelog niza razloga koji su ovo prijepodne iznošeni, ja ih neću govoriti ali ono što je najstrašnije i ekonomski neprihvatljivo. Ono će nas uvesti još više u recesiju i zapravo će amplificirati razloge ili bolje rečeno uzroke krize. Do čega će ono dovesti? Prvo će dovesti do smanjenja kupovne moći građana koji će smanjenjem kupovne moći dovesti do smanjenja potrošnje koja smanjenja potrošnje će dovesti do smanjenja prihoda državnog proračuna čime će se smanjiti masa za osobne dohotke, čime će se smanjiti osobni dohoci pa će se još više umanjiti kupovna moć stanovništva, pa će se još više umanjiti potrošnja, pa će se još više umanjiti prihodovna strana proračuna. I na taj način zapravo uzrokujemo ili ubrzavamo spiralu recesije umjesto da je sprječavamo. Osim toga, u ovom prijedlogu piše da je riječ o pravednoj, o jednakoj i ravnomjerno raspoređenoj krizi a nijedno od toga nije točno. Ja ne znam što bi značilo jednako ili jednakost u ovom slučaju, možda jednakopravnost ali šta bi značila jednakost uopće mi nije poznato. Ona nije pravedna jer ovdje ako govorimo o financijskim aspektima smijemo govoriti samo o socijalnoj pravednosti. Da govorimo o socijalnoj pravednosti onda bismo govorili o s jedne strane dohotku ili naprosto raspoloživim sredstvima po članu domaćinstva a ne po samo jednom, dakle po prihodovnom subjektu jer je sasvim drugačija situacija ako jedan prihodovni subjekt živi sam ili ako živi sa četiri preostala člana domaćinstva koji nemaju nikakvih prihoda. I na to smo upozoravali, niti je on ravnomjeran. A osim toga, smatramo da je za ovakovim instrumentom bilo moralno i politički dopušteno posezati nakon što se iscrpe sve ostale mogućnosti u proračunu. Dakle, udariti na džepove ljudi osobnih dohodaka i mirovina, uzimati od školstva i zdravstva je po našem sudu politički, moralno dopustivo jedino nakon što se iscrpe sva ostala sredstva. Vi sva ostala sredstva u rashodovnoj strani kao što smo slušali jutros niste iscrpili. I na taj način ste zapravo potrli, negirali ono što ste proklamirali kao svojevrsne ciljeve. Koja je nakana ovog rebalansa? Naknada ovog rebalansa je po svemu sudeći pribavljanje sredstava za državni proračun. Nabava ovog rebalansa nije smanjivanje rashodovne strane za koje utvrdili smo u cijelom nizu primjera postoje rezerve i o čemu ćemo vjerojatno govoriti u petak kad budemo govorili o amandmanima. Govorite o uštedi a da zapravo ne dirate praktički rashodovnu stranu nakon što ste do maksimuma iscrpili obrazovanje i jednim djelom zdravstvo, ali nema ni riječi o tome šta je svrha ovog rebalansa a pogotovo ne kako izbjeći recesiju, kako izići iz recesije, na koji način pribaviti sredstva da se recesijska kriza prevlada i da se pokrene novi ciklus razvoja. I da su predlagači čitali ne samo knjige koju su zadnjih devet ili deset mjeseci objavljeni u svijetu nego samo da su čitali stranu štampu onda bi ju vidjeli, da se u razvijenom svijetu pribjegava sasvim drugačijim instrumentima upravo obratnim od onoga što radi Hrvatska. Instrumenti su povećanje kupovne moći stanovništva i smanjenje različitih nameta, između ostaloga i PDV-a. Mogu vam navesti samo Sjedinjene Američke Države, pa vam mogu navesti samo Veliku Britaniju, pa vam mogu navesti samo Francusku, pa vam mogu navesti samo Njemačku, pa vam onda poslije toga mogu navesti Italiju i Španjolsku. Ljudi moji, pa gdje mi živimo, o čemu mi brinemo. I u potpunosti su predlagači zaboravili da je svrha države da brine o dobrobiti stanovništva i da ih zapravo štiti od različitih nedaća i različitih nepogodnosti. Zadnja historijski ili povijesno gledano četvrta razvojna faza države, razvijene demokratske države sastoji se u njezinoj intervenciji protiv različitih zloporabi i protiv različitih malverzacija koje su se desile u zadnja recimo decenij, decenij i pol u svijetu. Ništa od toga mi nemamo na horizontu, ništa od toga nemamo u primisli, ništa od toga nemamo niti u naznakama. I kolegice i kolege, situacija je tim dramatičnija što smo zaboravili da se u demokratskoj državi stabilnost institucija gradi na povjerenju građana. Onoga trenutka kada građanima zagrabite u džepove i naplaćujete one greške koje nisu oni prouzrokovali, nego ih prouzrokovala nesposobna vlast, onoga trenutka ste narušili ne samo povjerenje građana, nego povjerenje svih onih demokratskih institucija koje bi trebale jamčiti stabilnost. Posljedica toga je nemoć građana, posljedica toga je osjećaj straha, posljedica toga je zasigurno i apatija. A u ovom Saboru smo već govorili o tome da kriza na starogrčkom crisis znači i velika poteškoća, ali jednako tako i odluka. I ovu šansu, dakle osvještavanje krize i instrumente za kojima ste posegnuli pokazujete da zapravo propuštate i ovu priliku da se ozbiljno suočimo se realnim problemima, restrukturiramo i proračun i jedan dio države i državne uprave i cijelog niza onih poteškoća koje imamo, da se suočimo i sukobimo sa korupcijom koja jede strahovitu količinu novaca u ovoj državi i zato nije nimalo slučajno da iz takvih premisa izvlačimo zaključke koje smo izvukli da bi s jedne strane bile najpoštenije i najbolje da se ova vlast promijeni i zamijeni, da se ide na prijevremene izbore, a s druge strane da se jednako tako sluša struka. I da umjesto argumenta snage statističkih podataka, jer niste samo vi dobili mandat i opozicija je dobila nekakve mandate, konačno obrnemo situaciju i počnemo se koristiti snagom argumenta i struke. I nijedan gotovo aspekt struke nije podržao ove mjere koje ste predložili i stoga naravno nećemo ni mi. Hvala vam lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38047" n="748">
					<seg xml:id="ParlaMint-HR_T6.S13.u38047.s0">Zahvaljujem. Na redu je uvažena zastupnica Neda Klarić. Izvolite.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u38048" n="749">
					<seg xml:id="ParlaMint-HR_T6.S13.u38048.s0">Hvala lijepa, gospodine potpredsjedniče. Gospodine državni tajniče, kolegice i kolege. Makar cijeli dan zapravo slušamo prijepore glede cilja i svrhe predloženoga zakona, ja ću još jedanputa zapravo ponoviti odredbu i članka 1. prijedloga ovoga zakona kojem je zapravo na načelima pravednosti svrha i smisao jednakosti i razmjernosti temeljem kojih je svatko dužan sudjelovati u podmirivanju javnih troškova, sukladno svojim mogućnostima u uvjetima gospodarske krize u Hrvatskoj. Dakle, predloženim zakonom u razdoblju do 31. prosinca 2010. godine uvodi se poseban porez na mirovine, plaće i ostale primitke i zastaje se zapravo sa usklađivanjem mirovina kako bi se povećali prihodi i naravno na drugoj strani smanjili rashodi u državnom proračunu. Ovim prijedlogom, kao što svi već znamo, po stopi od 2% plaćao bi se na ukupni iznos mirovine, plaće i drugih iznosa kad taj iznos se kreće do 3000 kuna i drugi odnosno kad je manji od 6000 kuna, a po stopi od 4% bi se plaćao na iznose veće od 6000 kuna. Primjenom ovoga zakona cijenimo da će se u 2010. godini ostvariti dodatni prihodi od oko 3 milijarde i 120 milijuna kuna uz smanjivanje rashoda i oko 630 milijuna kuna. Što se tiče trajanja ovoga zakona do 31. prosinca 2010. godine, ja sam kako sam i već rekla, uvjerena da će Vlada pratiti stanje gospodarstva i sukladno pozitivnim kretanjima predložiti kraći rok primjene ovoga zakona. Ovo su sve razlozi radi kojih ću podržati donošenje ovakvoga zakona po hitnom postupku, a u cilju gospodarske i fiskalne prilagodbe u svezi sa rebalansom proračuna i naravno da će naši građani u cijeloj Hrvatskoj razumjeti što je smisao i svrha. Hvala vam lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38049" n="750">
					<seg xml:id="ParlaMint-HR_T6.S13.u38049.s0">Zahvaljujem. Na redu je uvažena zastupnica Romana Jerković. Izvolite.</seg>
				</u>
				<u who="#JerkovićRomana" ana="#regular" xml:id="ParlaMint-HR_T6.S13.u38050" n="751">
					<seg xml:id="ParlaMint-HR_T6.S13.u38050.s0">Hvala lijepo, gospodine potpredsjedniče. Kolegice i kolege, mislim da nitko tko zna istinski doista što je pošteno i pravedno ne bi trebao i ne bi smio glasati za ovaj zakon. Nitko tko doista zna kako hrvatski narod živi, ne bi trebao glasati za ovaj zakon. Građani Hrvatske već sada u ovom trenutku jesu u teškoj situaciji, a s ovim zakonom bit će im još teže i nema nikakve dileme da je to tako, a u isto vrijeme vlast im ne daje apsolutno nikakvu garanciju da ide u pravom smjeru, da zna što čini i da zna kada i na koji način će iz krize izaći. A to je zapravo ključno pitanje, to je ono što narod zanima, to je ono što vam i mi kao oporba svo ovo vrijeme postavljamo kao pitanje, da li znate na koji način ćemo izaći iz krize. Sve vaše tzv. antirecesijske mjere do sada su se pokazale neučinkovite, a da je to tako upravo ovaj zakon pokazuje i dokazuje. Ja vjerujem da ste imali drugi izvor, da biste bili za njim posegnuli. Dakle, za vas je izlaz iz krize ovo o čemu danas raspravljamo, novi nameti i novi porez za građane. Sad se prisjećam onoga što je rekla aktualna premijerka, rekla je &quot;napori koje činimo duboki su i teški, bolni rezovi, ali oni će biti temelj za budućnost&quot;. To je prilično gordo zvučalo, međutim danas znamo što je zapravo premijerka mislila, sada znamo koji su to rezovi, na koga se oni odnose i za koga će zapravo oni biti bolni. Ono što sam jučer rekla i na raspravi o rebalansu proračuna mogu ponoviti opet, a to je da ovaj rebalans proračuna ni na koji način ne predstavlja zdravi temelj za 2010. godinu iz jednostavnog razloga što ovo nije dinamičan rebalans proračuna koji je u funkciji razvoja kao jedine opcije koja nas može iz krize izvući. Pred naciju izaći s novim porezima, tražiti od obitelji, od radnika, od umirovljenika da spašava državu, da štedi, dok u isto vrijeme država kaže da štedi pa to ne čini, jer da vas podsjetim, prvim rebalansom 780 milijuna kuna, drugim rebalansom niti 200. To su jednostavno premale uštede na kraju kojih možemo reći da će nas ta Vladina štednja, ta i takva Vladina štednja svih skupa prilično skupo koštati. Već sam jednom rekla da smatram da nije pošteno očekivati od naroda koji već danas jedva spaja kraj s krajem da se solidarizira sa državom nije pošteno iz puno razloga. nije pošteno zato što je solidariziranje zapravo selektivno i postavlja se pitanje zašto se ne očekuje od onih koji su stekli enormno bogatstvo na leđima naroda da se solidarizira? Zbog čega se to isto ne očekuje od banaka? Što je s njihovim prihodima? Što je s prihodima od sportskih transfera? Zašto se ne očekuje to isto od vlasnika krupnog kapitala? Zašto to na kraju krajeva država ne očekuje od same sebe? Od izuzetno enormno rastrošne države? Nema poreza na imovinu, nema poreza na dividende, skupi avioni, jahte, limuzine, čuli smo već nekoliko navrata, bogati će i dalje registrirati na firme, i dalje će izbjegavati plaćanje poreza. Što je sa nekim djelatnicima HŽ-a koji imaju plaće dvostruko veće od liječnika sa doktorskim studijem, a ne rade ništa? Što je sa sivom ekonomijom i pri tome ne mislim na onaj klasičan rad na crno. Mislim da nekakve djelatnosti koje su se razvile, od kojih su pojedinci stavili enormne zarade u privatne džepove? Što je sa stotinama agencija koje ste osnovali i u njima zaposlili na tisuće onih koji putuju, koji sjede, uče strane jezike i gutaju proračunski novac? Eto kamo nestaju milijarde koje nam danas nedostaju. Mislim da ste tu učinili pomake, a imali ste vremena. Dakle, da su tu učinjene uštede, da su tu učinjeni rezovi, reforme. Pa ja vjerujem da biste tada imali moralno pravo tražiti od građana da pomognu i da se solidariziraju. Mislim da biste tad imali pravo od građana tražiti pomoć, što je jako važno. Narod bi to tada razumio, narod bi to tada prihvatio. Opet mi pada na pamet još nešto, opet ostaje netaknuta pretvorbom i kriminalom stečena imovina, dok se u isto vrijeme od naroda dakle očekuje da se solidarizira. Novim nametima slijedi smanjenje plaća, slijedi smanjenje mirovina. Vjerojatno i otpuštanje radnika i rast nezaposlenosti i nelikvidnosti i kašnjenje u isplati plaća i ponovno sve će platiti oni koji od svog rada žive i radnici i službenici i umirovljenici i opet će ostati netaknuti svi oni koji su nepošteno stekli enormno bogatstvo. Što će donijeti ovi porezi i kako ih vi zovete uštede u proračun? Bilo bi dobro kada bi ih usmjerili u gospodarstvo, u znanost, u razvoj, u realni sektor. Hoće li to tako biti? Iz ovog proračuna se to ne vidi. Čak suprotno, iz ovog proračuna se vidi da to neće biti tako. Taj novac, i to je nažalost istina, vam treba da biste mogli isplaćivati te iste plaće i mirovine koje imate namjeru smanjiti. Bez toga vi to više u stanju niste učiniti. Drugim riječima, stalno trošimo više nego što zarađujemo, a kada nestane, uzet ćemo od naroda jer on je ionako na krizu naučio. Dakle, ovo je treći proračun, treći proračun koji ima za cilj krpanje proračunskih rupa, gasi se požar na neki način i jedini način da se, i ovo jest doista jedini način da se brzo dođe do novca, ali mjere niti su prihvatljive, niti će spasiti zemlju od krize. Samo jednostavno kratkoročno omogućavaju da država servisira svoje obveze, niti su antirecesijske jer po mom dubokom uvjerenju samo produbljuju i povećavaju probleme. Jednostavno se svode na održavanje likvidnosti državnog budžeta, a to gospodo zasigurno nije put kojim ćemo izaći iz krize. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38051" n="752">
					<seg xml:id="ParlaMint-HR_T6.S13.u38051.s0">Zahvaljujem. Na redu je uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38052" n="753">
					<seg xml:id="ParlaMint-HR_T6.S13.u38052.s0">Hvala lijepa. Jedan cinik je davno kazao nije problem što državi moram platiti porez, već mi je žao što taj porez nije niži. Ali ovo nije vrijeme za cinizam jer Hrvatska je u ozbiljnim gospodarskim poteškoćama i govoreći kao ekonomist i kao zastupnik i kao čovjek, žao mi je što se uvodi ovaj porez. Žao mi je i što u Hrvatskoj ima milijun i 500 tisuća ljudi primanja mjesečna ispod 3 000 kuna, ali su razlozi koji su doveli do toga vrlo kompleksni. Od pretvorbe i privatizacije, od utjecaja svjetske financijske krize, od uloge sindikata, od uloge poslodavaca, a i strukturnih problema Hrvatske. Podržat ću ovaj zakon iz razloga što njegovim nedonošenjem bi promptno došlo do još većih gospodarskih poteškoća. A žao mi je samo što u ovom zakonu nisam vidio i treću poreznu stopu za one iznad 10 000 kuna i to sa stopom od 10% A nadam se da će se gospodarska situacija u Hrvatskoj izmijeniti na bolje i da ovaj zakon će se moći ukinuti i prije nego što je predviđeno 31. prosinca 2010. godine. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38053" n="754">
					<seg xml:id="ParlaMint-HR_T6.S13.u38053.s0">Zahvaljujem. Imamo jednu repliku, uvaženi zastupnik Gvozden Flego. Izvolite.</seg>
				</u>
				<u who="#FlegoGvozdenSrećko" ana="#regular" xml:id="ParlaMint-HR_T6.S13.u38054" n="755">
					<seg xml:id="ParlaMint-HR_T6.S13.u38054.s0">Kolega Marić, ja se slažem u svakom slučaju s vašom premisom, ali mi se čini da konkluzija nekako ne štima s njom. Kada bi ste konsekvencu o premisi odbili podržati ovaj zakon, onda biste državni aparat prisilili da traži neka druga rješenja koja bi bila znatno bliža nekakvom novom razvojnom ciklusu nego što je ova, jer ovo je jedna čista mehanika, a vi ste ekonomist za koju znate da će ubrzati spiralu ekonomske problematike, dakle ekonomskog nazadovanja, jer će kao što sam rekao smanjivanjem kupovne moći stanovništva smanjiti se potrošnja, smanjivanjem potrošnje će se smanjiti prihodovna strana državnog proračuna, smanjivat će se masa za osobne dohotke itd., itd., a nisu predviđena sredstva za novi razvojni ciklus. Tako da mi se čini kolega Mariću da bi iz vaše premise slijedila nešto drugačija konkluzija.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38055" n="756">
					<seg xml:id="ParlaMint-HR_T6.S13.u38055.s0">Zahvaljujem. Odgovor na repliku, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38056" n="757">
					<seg xml:id="ParlaMint-HR_T6.S13.u38056.s0">Kolega Flego, iz premisa se može doista izvući različita konkluzija, ali moja konkluzija je racionalna i kazao sam da nedonošenjem ovog zakona bi promptno nastali i još veći ekonomski problemi, još veće gospodarske poteškoće. I to je razlog zašto ga podržavam, i to je kratkoročna mjera, a svaka ekonomska mjera ima i pozitivne i negativne strane i zato je podržavam, jer ona stvara podlogu za donošenje srednjoročnih i dugoročnih mjera koje se moraju donijeti vrlo hitro, ako mislimo izići iz gospodarske krize. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38057" n="758">
					<seg xml:id="ParlaMint-HR_T6.S13.u38057.s0">Zahvaljujem. I sad je na redu drugi Goran, a to je Goran Heffer. Izvolite.</seg>
				</u>
				<u who="#HefferGoran" ana="#regular" xml:id="ParlaMint-HR_T6.S13.u38058" n="759">
					<seg xml:id="ParlaMint-HR_T6.S13.u38058.s0">Poštovani gospodine potpredsjedniče Hrvatskog sabora, poštovane kolegice i kolege zastupnici i zastupnice, poštovani predstavnici Ministarstva financija. Moji prethodnici u svojim raspravama su pokazali brojne aspekte sagledavanja predloženog Zakona o posebnom porezu na plaće, mirovine i primitke i to u kontekstu ušteda koje bi zbog ekonomske i financijske krize u Hrvatskoj trebao ovaj zakon donijeti. Dakle evo konačno kriza je došla, ona već debelo drma našom ekonomijom. Pa evo konačno to priznaše i vladajući i sada eto moramo se iz nje izvlačiti. I odmah se krenulo na ono standardno zajedništvo u nevolji, krenulo se na solidarnost u izvlačenju iz krize. Krenulo se putem uvođenja nameta za sve one koji imaju bilo kakvu plaću ili bilo kakav primitak ukoliko on prelazi 3 tisuće kuna. Pa s obzirom da smo unazad nekoliko tjedana čuli najave, ponekad i priznavanja da je kriza tu i čuli smo razno razne recepte koji su se kretali od 8% preko 6%, 5%, 3% na plaće, mirovine itd., do evo konačnoga ovoga u dvije stope 2%, 4% i povećanje PDV-a o čemu ćemo nešto kasnije govoriti. Ja sam u prvom redu htio čuti što misle ljudi i to ljudi iz onog dijela Hrvatske u kojem ja živim o ovim prijedlozima. Dakle, zanimala su me mišljenja mojih sugrađana koji su iz najnerazvijenijih, rekao bih najugroženijeg dijela Hrvatske, dakle iz istočne Slavonije, iz slavonskih županija, a pogotovo moje Vukovarsko-srijemske županije. Sa dosta ljudi sam razgovarao, čak imao sam neki dan jednu tiskovnu konferenciju. Nakon tih razgovora i poput vjerujem većine ovdje prisutnih zastupnika, nakon tih razgovora sa susjedima, sa poznanicima, ali i sa onim građanima koji vas zaustave na ulici ili sa onim građanima koji vam sms-om, mail-om ili telefonom izjave, nekakva svoja viđenja svega toga došao sam do jako interesantnih promišljanja, pa ću neke od njih ovdje i prezentirati. Dakle, opće poznata je činjenica, najprije par rečenica o mojoj županiji, da je riječ o županiji koja je najnerazvijenija, ili je s Brodsko-posavskom županijom konstantno na začelju po razvijenosti u Republici Hrvatskoj. Također opće poznata činjenica je da u mojoj županiji prosjek plaća negdje 15% niži od hrvatskoga prosjeka. A evo negdje krajem prošle godine sa jedne sjednice Vlade je izišao jedan podatak da građani u istočnoj Hrvatskoj su na razini 31% europskoga prosjeka i po tome spadaju u kategoriju najsiromašnijih građana u Republici Hrvatskoj. To je već samo po sebi dosta zabrinjavajuće, no kad sagledate recimo priču o cijenama, o troškovima života u onom dijelu kažem u kojem ja živim, onda je to sasvim jedna druga priča. Naime već je od prije poznato da je primjerice Vukovar jedan od najskupljih gradova u Hrvatskoj, Pula je kažu najskuplja, Vukovar je drugi po skupoći u Hrvatskoj. Tako da za mjesečne troškove građani Vukovara moraju negdje oko 7 stotina kuna više dati od građana grada Zagreba ili nekih 900 kuna više od građana Varaždina koji kažu je najpovoljniji grad po troškovima života u Hrvatskoj. Ili činjenica da građani Vukovara plaćaju cijenu grijanja koja je druga u Hrvatskoj i to od one iste firme &quot;Tehnostan&quot; koja im duguje stotine milijuna kuna naime neplaćene pričuve. Sve to ima veze i sve su to činjenice koje građani povezuju kad sagledavaju prijedlog Vlade koje kaže da trebaju sad s njihovih plaća skinuti još nekih 2, odnosno 4%, ovisno o tome koliko ih primaju. Pa kad sagledamo sve ove činjenice, nije čudo da među građanima, i to poglavito onima koji žive od svoga rada, dakle što bismo rekli običnim radnicima i umirovljenicima, vlada određeni strah, vlada određeno nepovjerenje, prije svega u znanje, sposobnost, a posebno u dobru namjeru onih koji uvođenje novih nameta pravdaju potrebom zajedničkog sudjelovanja u izlasku iz krize. Jer naprosto građani ne vjeruju da je ovo najbolji način da se krene u ozbiljnu borbu protiv krize. Građani ne vjeruju da su ovi porezni nameti koji će u prvom redu njih osiromašiti, a neće pomoći razvoju Hrvatske, jer jučer smo u nekoliko rasprava vidjeli kako spirala skidanja plaća djeluje na razvoj tvrtki, na razvoj poduzeća, na proizvodnju i samim tim na onu masu iz koje se nekakvi porezi trebaju dalje naplaćivati. Pa zašto građani onda još ne vjeruju u sve ovo što im se govori? Pa zato što su ti isti koji su ih donedavno unatoč svih mogućih pokazatelja javno i opetovano negirali da u Hrvatskoj prijeti kriza. Sada katastrofično upozoravaju da citiram &quot;ne snize li se plaće i mirovine, moglo bi se dogoditi da u rujnu ne bude novca za njihovu isplatu&quot;. Dakle, lagali su građanima. Lagali su im da nema krize. Zato što su ti isti donedavno također govorili o Hrvatskoj kao o zemlji znanja u kojoj će školovanje, u kojoj će udžbenici, prijevoz u školu i sliče pomoći u obrazovanju jednostavno biti besplatni. A prvo što su napravili udarili su upravo na učenike ili bolje rečeno na njihove roditelje ili bolje rečeno na njihove obitelji. Dakle, varali su građane Hrvatske. Ali i Vinkovaca, jer to su mi u Vinkovcima rekli. Zato što su ti isti prije parlamentarnih izbora govorili da neće biti povećanja poreza. Kolega Maras je to pokazao i na temelju plakata. A sada upravo to predlažu kao jednu od privih mjera. Dakle, lagali su građane Hrvatske. Zato što su ti isti obećavali smanjenje PDV-a. a upravo jednu od privih mjera predlažu povećanje PDV-a, dakle lagali su građane Hrvatske. Istovremeno svi znamo da je prije ove krize, koju sada evo svi tako nazivamo, barem se u nečemu slažemo kriza je u Hrvatskoj. Godinama je vrijedilo i vladalo ono svjetski poznato tko je jamio, jamio je. Jest da se jama ili jamljava ili ne znam kako se to kaže u prezentu i dan danas, jer otvorite bilo koji tisak, pa čak i onaj koji je kolega Bagarić ovdje pokazao i vidjet ćete da afere doslovno iskaču iz svih krajeva Lijepe naše i svake da tko kažem rupe i rupice u Hrvatskoj. I to svakodnevno. Čuo sam čak i mišljenje nekih građana, da je negiranje ulaska u krizu unazad godinu dana, čak bilo smišljeno kako bi se onima koji nisu uspjeli jamiti dalo prilike da jame. To su mišljenja. Ja se ne moram sa svakim složiti ali reći ću ih. Kako da onda građani prihvate svoju odgovornost ili kao što se kaže u prijedlogu ovog zakona, prijeku potrebu, da kroz prihvaćanje smanjenja plaća i mirovine sudjeluju u spašavanju države kada se jednakom mjerom zagrabilo i u plaće od 3 tisuće i deset kuna i one plaće od 20 tisuća kuna. Da, ta plaća od 3 tisuće i deset kuna koju će primiti radnik u drvnoj industriji u Vinkovcima koji se gušio svakodnevno u piljevini, prelazi 3 tisuće kuna. Ali samo zato što ima troje djece i što sam radi u obitelji. Jer da nema toga bilo bi možda 2 tisuće kuna. Ali će on uredno platiti svoj porez i pomoći će Republiku Hrvatsku da iziđe iz. Platit će svojih 60 kuna i 20 lipa da Hrvatska iziđe iz krize. I istovremeno svi gledamo i slušamo, pa evo da dopunim zbirku turcizama koje smo danas ovdje čuli kako.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38059" n="760">
					<seg xml:id="ParlaMint-HR_T6.S13.u38059.s0">Zahvaljujem. Vrijeme vam je isteklo. ... /Govornici govore u isti glas, ne razumije se./ ... Hvala lijepo. Na redu je uvažena zastupnica Nada Čavlović Smiljanec. Izvolite.</seg>
				</u>
				<u who="#ČavlovićSmiljanecNada" ana="#regular" xml:id="ParlaMint-HR_T6.S13.u38060" n="761">
					<seg xml:id="ParlaMint-HR_T6.S13.u38060.s0">Hvala lijepo gospodine potpredsjedniče. Gospodine državni tajniče sa suradnicom, kolegice i kolege. Pa uvođenjem novog poreza ili novog nameta kako ćemo to već nazvati i to isključivo na neto plaće zaposlenika, umirovljenika znači prije svega udar na standard ionako osiromašenih hrvatskih građana. Razlozi za donošenje ovog zakona, tako obrazlaže predlagatelj je gospodarska situacija u našoj zemlji u kojoj su zbog ekonomske i financijske krize prihodi državnog proračuna znatno manji od potreba za financiranjem javnih obveza. A sve donedavno Vlada nije priznavala da uopće postoji kriza. A sada odjednom se govori o toj krizi i razlog za uvođenje ovog poreza je gospodarska situacija, odnosno smanjivanje prihoda državnog proračuna, kao što sam već i rekla. Činjenica je da Vlada je u zadnjih 8 mjeseci nije poduzimala gotovo ništa da se prevlada postojeća kriza. I umjesto da Vlada ponudi rješenja za izlaz iz krize da donese mjere koje bi značile povećanje proizvodne, ona se odlučuje prikupiti prihode tako, odnosno na taj način da direktno oporezuje primitke radnika i umirovljenika. Građani Republike Hrvatske nisu krivi za propuste i lošu politiku ove Vlade u zadnjih 5 godina vođenja Republike Hrvatske. Politiku koja je značila prekomjerno trošenje, prekomjerno zaduživanje, rastrošnost državne administracije, korupciju koja je naročito bila prisutna u postupcima javne nabave. Zašto Vlada nije riješila brojne korupcijske afere u kojoj su bili umiješani i sami dužnosnici vladajuće elite? Ne tu se ništa nije poduzimalo, štedi se na najsiromašnijima i to se još naziva solidarnost. Teret krize treba prebaciti na one koji su kroz protekle godine stekli ogromna materijalna bogatstva, koji imaj veliku imovinu, koji su se obogatili na nezakoniti način. Ali Vlada to ne želi učiniti. Ne želi oporezivati dividende koje se isplaćuju u milijunima kuna, porez na kapitalnu dobit, ne želi uvesti u taj porez. Ne želi uvesti porez na imovinu, ali eto uzeti će od onih koji imaju najmanje. Uvođenje ovog poreza, dovesti će i onako prezadužene hrvatske građane u iznimno tešku situaciju. Naročito će biti pogođene obitelji koji školuju djecu, jer smo prijašnjim rebalansom proračuna ukinuli besplatne udžbenike i besplatan prijevoz. Isto tako je sa umirovljenicima. Govorili ste danas nećemo dirati mirovine do 3 tisuće kuna, a istovremeno ovim zakonom obustavljate usklađivanje mirovina radi smanjivanja ukupnog rashoda državnog proračuna. Pa nije li ta mjera isto tako udar na standard umirovljenika sa najnižim mirovinama. Vidimo da je u prvom tromjesečju 2009. godine došlo do smanjenja gospodarskog rasta od skoro 7% u odnosu na prvo tromjesečje 2008. godine. I taj pad je najvećim dijelom posljedica smanjenja potrošnje. Postavlja se pitanje koliko će još pasti potrošnja ako se smanjuju plaće i mirovine, ako se predlaže povećanje stope PDV-a što opet znači rast cijena, o tome se očito ne vodi računa. Ova mjera je ista kao rebalans proračuna, jasno pokazuje da ova Vlada nema nikakvu viziju a niti zna kako i na koji način prevladati postojeću krizu. To nisu mjere za izlazak iz krize. To je samo kratkotrajno spašavanje proračuna koji je sve tanji odnosno spašavanje vladajuće elite. Ova Vlada svojom neodgovornom i lošom politikom je dovela u pitanje sigurnost hrvatskih građana jer je očito da u proračunu nema dovoljno sredstava za isplatu plaća i mirovina. Da je to tako govori i sam ministar financija gospodin Šuker koji je nedavno rekao da ako se ne pristane prvo na ono smanjenje plaća a sada na ove nove poreze da dolazi u pitanje isplate plaća i mirovina u 9. mjesecu ove godine. Kakve su to antirecesijske mjere koje se temelje prije svega na smanjivanju plaća odnosno mirovina uvođenjem većeg potrošnog poreza, mislim ovdje na PDV. Što znači uvođenje ovog poreza s obzirom na recesiju u kojoj se nalazi naša država. Novi porezi u recesiji odnosno povećanje postojećih poreza nije nikakva antirecesijska mjera. Naprotiv, to je put u još veću recesiju. Razlog tome je što će uvođenjem novih poreza i povećanjem postojećih ionako pasti osobna potrošnja, vrlo brzo će prihodi od PDV-a kao potrošnog poreza isto tako padati, država taj novac koji će ubrati jednokratno ili ad hoc od tih novih poreza neće uložiti nažalost u gospodarstvo već u potrošnju. I što ćemo dobiti? Osiromašene hrvatske građane, opet manje prihode u državnom proračunu i vjerojatno novi rebalans proračuna. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38061" n="762">
					<seg xml:id="ParlaMint-HR_T6.S13.u38061.s0">Oprostite, dižete uvijek kad završi. Ne može. Javite se, imali ste deset minuta vremena i ne mogu vam dati kad je završila rasprava. Na redu je uvažena zastupnica Sonja Šimunović. Izvolite.</seg>
				</u>
				<u who="#ŠimunovićSonja" ana="#regular" xml:id="ParlaMint-HR_T6.S13.u38062" n="763">
					<seg xml:id="ParlaMint-HR_T6.S13.u38062.s0">Hvala. Poštovani potpredsjedniče, kolegice i kolege. Ovaj nesretni zakon počinje otprilike ovako: &quot;Zbog ekonomske i financijske krize prihodi državnog proračuna znatno su manji od potreba za uobičajeno financiranje svih javnih obaveza uključivo i mirovinskog osiguranja.&quot;. Onda se u nastavku krivnja i odgovornost svaljuje na cijeli svijet i zemaljsku kuglu te se nastavlja. Stoga se ukazala prijeka potreba za ostvarivanjem ušteda gdje god je to moguće, uključujući tu i područje plaća i mirovinskog osiguranja. Završava s jednom krajnje neprimjerenom rečenicom: &quot;Uvođenjem posebnog poreza na plaće, mirovine i druge primitke te obustava usklađivanja mirovina temelji se na načelima pravednosti, jednakosti i razmjernosti prema kojima je svatko dužan sudjelovati u podmirenju javnih troškova razmjerno svojim mogućnostima.&quot;. A koje su to mogućnosti naših građana? Jučer ulazim u trgovinu a jedna gospođa kupuje salamu pa kaže prodavaču: &quot;Dajte mi par kriški ali imam samo 10 kuna pa pazite da ne pređete preko toga.&quot;. Na koji način da ona sudjeluje u podmirivanju javnih troškova ili zašto? Da li je ona odgovorna što hrvatska vlast ne zna upravljati njezinim i našim novcima? Naravno da nije. Ponosno izjavljujete da ste najosjetljivije skupine oslobodili, da oni neće biti zahvaćeni ovim porezom pa ste tako &quot;spasili&quot; 900 tisuća umirovljenika od ovog nepoštenog harača jer njihove su mirovine premale. Toliko su male i sitne da ih i porez zaobilazi. Prosječna mirovina iznosi 2 tisuće 167 kuna što je 40% prosječne plaće. Ta mirovina otprilike pokriva jednu trećinu potrošačke košarice što znači da umirovljenik u Hrvatskoj može živjeti 10 dana mjesečno a onda zube o klin. To njemu ili njoj njegova ili njena borba dala, za to su krvavo radili cijeli svoj životni vijek za 10 dana mjesečno života pod stare dane. Vjerujem da bi svi oni bili presretni kad bi imali mirovinu od 3 do 6 tisuća kuna i tako mogli kako vi kažete bili solidarni i dati svoj doprinos u rješavanju ove krize. Tragikomičan je bio i način na koji ste smišljali i određivali ove porezne stope. Od ponedjeljka do petka bilo je milijun verzija kao cjenjkanje na tržnici za kilu jabuka. Otprilike ste ovakav dojam ostavili, napominjem da je to samo dojam. Sjela Vlada za stol i odlučila uvesti harač građanima. Prvi član Vlade kaže ajde neka bude 8%. Javi se drugi član pa ispravi ne ne možemo 8%, velika je to brojka, neka bude 6. Javi se treći član, ne nije dobro ni 6 i to zvuči previše, a i šestica dosta liči na osmicu, nije dobro. Onda nastane šutnja, razmišlja se neko vrijeme pa se ponovo javi prvi član Vlade i kaže ajmo ovako neka bude 3% ali ćemo i PDV podići za 1%. Opet šutnja. I na kraju se javi četvrti član Vlade koji je sve vrijeme mudro slušao te pobjedonosno izjavi imam ga, neka bude ovako, uvest ćemo 2 stope poreza, jednu od 2% a drugu od 4% te ćemo PDV povećati na 23. Ovo zvuči onako dosta složeno i komplicirano, građani će misliti da smo zaista duboko promišljali i analizirali, ispast će kao da zaista znamo šta radimo, da ne govorim kako ćemo ostaviti dojam solidarnosti i pravednosti jer eto zaštitili smo najsiromašniji sloj građana. Svima se lica ozariše i jednoglasno prihvatiše spasonosno rješenje, spasonosno rješenje za Vladu, osigurali su si još par mjeseci života. Omča oko vrata hrvatskim radnicima i radnicama, umirovljenicima koja se iz dana u dan sve više steže i guši. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38063" n="764">
					<seg xml:id="ParlaMint-HR_T6.S13.u38063.s0">Zahvaljujem. Imamo repliku, uvaženi zastupnik Goran Heffer. Izvolite.</seg>
				</u>
				<u who="#HefferGoran" ana="#regular" xml:id="ParlaMint-HR_T6.S13.u38064" n="765">
					<seg xml:id="ParlaMint-HR_T6.S13.u38064.s0">Hvala lijepa. Poštovana kolegice, pa slična je dakle rasprava pa je onda lako. Mi uglavnom govorimo svi o pojedinačnoj potrošnji koja će biti smanjenja zbog toga što će se smanjiti plaće, smanjit će se i mirovine i upravo to jeste najveći problem što se krenulo na tu pojedinačnu potrošnju, krenulo se na plaće, na mirovine a javna potrošnja je ostala potpuno izvan promatranja svega. Nevjerojatan je podatak koji sam neki dan pročitao da smo u HŽ-u ima preko 4 stotine menadžerskih ugovora odnosno 4 stotine menadžera. U HEP-u preko 100 itd. Postavlja se pitanje što rade itd., nije to moje pitanje. Ali pazite, imate sindikalne izjave iz brodogradilišta, imate sindikalne izjave iz HŽ-a da se sve što se radi i što se nabavlja nabavlja po 20, 30% većim cijenama. To je ta javna potrošnja gdje treba tražiti prostor. Dakle, nećemo samo pričati o menadžerima iako je i to područje, ali treba raditi tamo gdje se može smanjiti potrošnja a ne sad oduzeli smo od plaća ljudi i samim time ćemo zavrtiti krug koji nas neće izvući iz krize.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38065" n="766">
					<seg xml:id="ParlaMint-HR_T6.S13.u38065.s0">Zahvaljujem. Odgovor na repliku uvažena zastupnica Sonja Šimunović. Izvolite.</seg>
				</u>
				<u who="#ŠimunovićSonja" ana="#regular" xml:id="ParlaMint-HR_T6.S13.u38066" n="767">
					<seg xml:id="ParlaMint-HR_T6.S13.u38066.s0">Hvala kolega na ovim riječima. S vama se slažem u potpunosti. I zaista zapravo nezamislivo, ne mogu uopće shvatiti koja je to logika da prvi potez koji Vlada povlači zapravo udara po džepovima umirovljenika, radnika i građana. Totalno neshvatljivo čak i nemoralno, to su obično potezi koji se ostavljaju za kraj. E sad se nameće pitanje da li je ovo zaista kraj, da li zaista nije bilo nikakvih mogućnosti, nikakvih mjera za povući nego je ovo stvarno kraj i korak pred provaliju.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38067" n="768">
					<seg xml:id="ParlaMint-HR_T6.S13.u38067.s0">Zahvaljujem. Ja opet molim, nemojte upotrebljavati riječi koje nisu prikladne ovdje. Nemoralno, krađa, lopovi, pa ljudi ovo je Sabor. Molim vas. U ime … … /Upadica se ne čuje./… Uvaženi zastupnik Silvano Hrelja. Nema ga. Gubi pravo na raspravu. I predstavnik Vlade, državni tajnik, uvaženi Ivica Mladineo. Izvolite.</seg>
				</u>
				<u who="#MladineoIvica" ana="#regular" xml:id="ParlaMint-HR_T6.S13.u38068" n="769">
					<seg xml:id="ParlaMint-HR_T6.S13.u38068.s0">Hvala, gospodine potpredsjedniče Hrvatskoga sabora. Na kraju svima bih se zahvalio na konstruktivnoj diskusiji i odgovorio na par pitanja koja su ovdje postavljena. Što se tiče intelektualnih usluga, one spadaju u drugi dohodak i ukoliko je preko 3000 kuna bi se oporezivali sa stopom od 2, ako je preko 6 onda sa stopom od 4%. Sportaši također, ukoliko je drugi dohodak i ukoliko se isplaćuje u Hrvatskoj bi se oporezivalo. Dodaci na mirovinu, oni nisu mirovina i ne ulaze u oporezivanje. Svećenici ukoliko primaju plaću preko 3000 kuna ili ukoliko primaju mirovine preko 3000 kuna također bi se oporezivali. Što se tiče tehničke primjene kako i na koji način, moram još jedanput kratko objasnit. Porezna osnovica za obračun posebnog poreza računa se iz ukupno ostvarenih primitaka u tijeku jednog mjeseca kod jednog isplatitelja ostvareni po istoj osnovi. Znači, plaća je plaća, mirovina je mirovina, a drugi dohodak je drugi dohodak. To znači ukoliko ima isplata plaće dva puta u toku istog mjeseca, jedan dio 2000, a nakon toga 3000, onda se oporezuje 5000 kuna. Također tako je i kod drugog dohotka. Obveznik obračunavanja, obustavljanja i plaćanja posebnog poreza na plaće, mirovine i druge primitke, isplatitelj plaće, mirovine i drugih primitaka. Znači, isplatitelj je taj koji će morat vodit evidenciju i posebni obračun isplatu. Na kraju, podržao bih cijenjenog zastupnika gospodina Gorana Marića koji je iznio u svome izlaganju da se nada da ovaj porez neće trajat do kraja. Ja se također nadam da će možda bit ukinut i prije, a to će onda i olakšat ipak i poreznoj upravi dosta posla. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38069" n="770">
					<seg xml:id="ParlaMint-HR_T6.S13.u38069.s0">Zahvaljujem. I zaključujem raspravu po ovoj točci. Glasat ćemo kad se steknu uvjeti za glasovanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38070" n="771">
					<seg xml:id="ParlaMint-HR_T6.S13.u38070.s0">Drugo, Konačni prijedlog Zakona o posebnom porezu na plaće, mirovine i druge primitke, hitni postupak, P.Z. br. 414, predlagatelj je Vlada Republike Hrvatske. Rasprava je zaključena. Nakon što je rasprava zaključena Vlada je podnijela amandmane sukladno članku 166. Poslovniku. O ovako podnesenim amandmanima mora se složiti većina nazočnih zastupnika. Tko je suglasan da provedemo raspravu o amandmanima Vlade? Molim uključimo se i glasujmo. Rezultat. Većinom glasova, 97 glasova za, 5 suzdržanih i 11 protiv, je prihvaćen prijedlog da se raspravlja o amandmanima Vlade. Prvo mislim da o amandmanima koji budu slijedili i kasnije u proračunu da glasujmo dizanjem ruku radi bržeg odvijanja … /Govornik se ne razumije./… i drugo, pojedinačno ćemo raspraviti o svakom amandmanu Vlade i onda odlučivati. Molim predstavnika Vlade, ministra financije, gospodina Ivana Šukera da se očituje odnosno obrazloži amandmane Vlade. Amandman 1 na članak 4.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38071" n="772">
					<seg xml:id="ParlaMint-HR_T6.S13.u38071.s0">Dakle, Vlada predlaže da se ovim amandmanom proširi osnovica za oporezivanje tj. da ovaj porez krizni ili posebni, kako god hoćemo nazvati, plaćaju svi oni koji s osnova dividende ili udjela u dobiti imaju isplate, bez obzira da li su pravne ili fizičke osobe.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38072" n="773">
					<seg xml:id="ParlaMint-HR_T6.S13.u38072.s0">Hvala. Otvaram raspravu o prvom amandmanu Vlade. U ime kluba, dakle klubovi raspravljaju, u ime Kluba zastupnika SDP-a gospođa Dragica Zgrebec.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38073" n="774">
					<seg xml:id="ParlaMint-HR_T6.S13.u38073.s0">Klub SDP-a će glasati za ovaj amandman, ali želimo reći da je ovo iznuđeni amandman i da je to alibi što će dio koalicije glasati za rebalans državnog proračuna. Kakvi će biti efekti ovoga amandmana? Ovaj zakon vrijedi do kraja 2010. godine. Dividenda za 2009. godinu, koja je isplaćena u 2009. godini je isplaćena, a na nju se neće primijeniti ova stopa poreza, eventualno u 2010. godini. Kad bi Vlada ozbiljno imala namjeru da oporezuje dio prihoda od kapitalne dobiti, onda bi promijenila Zakon o porezu na dohodak i na taj način zapravo trajno uvela porez na dividendu. Kako to ne čini, čini to samo zato da bi eventualno eto se pokazalo da ima namjeru oporezivati i kapitalnu dobit.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38074" n="775">
					<seg xml:id="ParlaMint-HR_T6.S13.u38074.s0">Hvala. Gospođa Vesna Pusić u ime kluba HNS-a. Izvolite.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u38075" n="776">
					<seg xml:id="ParlaMint-HR_T6.S13.u38075.s0">Zahvaljujem, gospodine predsjedniče. Samo uz ono što je kolegica Zgrebec rekla, naravno pozitivno je da se prihvatio ovaj prijedlog i svakako je dobro da se prihvatio ovaj prijedlog. Ali postavljam jedno tehničko pitanje, po zakonu na koji je ovo amandman i ovo kao i sve ostalo primjenjuje se od sutra. Da li je to tehnički izvedivo? Na koji način je tehnički izvedivo da se i ovo i porezi od 2 i 4% na plaće primjenjuju od sutra budući da u zakonu nema nikakvih prelaznih i završnih odredbi, nema nikakvih uputa kako će se to primjenjivati, a rok je manje od 24 sata. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38076" n="777">
					<seg xml:id="ParlaMint-HR_T6.S13.u38076.s0">Želi li … da, nezavisni, pa ćete onda odgovoriti ako hoćete. Nezavisni zastupnik gospodin Dragutin Lesar.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38077" n="778">
					<seg xml:id="ParlaMint-HR_T6.S13.u38077.s0">Hvala lijepa, poštovani gospodine predsjedniče. Kolegice i kolege, gospodine ministre. Ja imam samo dva kratka pitanja ako možete odgovoriti, a niste u obrazloženju amandmana rekli. Da li je povodom ovog amandmana Vladin Ured za procjenu učinaka propisa napravio analizu učinka ovog propisa, veoma bitni ured koji bi doista trebao davati i vama i nama analizu učinaka? I drugo, kako to da pod kapitalnom dobiti ne podrazumijevate i ostvarenu dobit od prodaja vlasničkih udjela i kamata? Po meni, to također bi trebalo biti predmet Vladinog amandmana. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38078" n="779">
					<seg xml:id="ParlaMint-HR_T6.S13.u38078.s0">Hvala. Želi li ministar dodatno obrazložiti prvi amandman, dakle na njemu smo.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38079" n="780">
					<seg xml:id="ParlaMint-HR_T6.S13.u38079.s0">Dakle, kad govorimo o oporezivanju, ovo je jedno oporezivanje dividende sukladno Zakonu o porezu na dohodak, a ovo je sasvim drugih poreza. Što se tiče pitanja uvažene zastupnice Pusić, dakle u onom trenutku kada ovaj zakon bude usvojen u Hrvatskom saboru, u tom trenutku će se na web stranicama Ministarstva financija, porezne uprave pojavit sve upute. Tehnički primjena ovoga zakona nije toliko zahtjevna s obzirom da je pred nama i subota i nedjelja, s obzirom da isplata plaća i svih davanja u principu u Hrvatskoj u vrlo malom broju subjekata je praktički do 5., 6., dakle ono što smo i mi razgovarali sa poduzetnicima itd., mislimo da će primjena zakona moći ići bez većih tehničkih problema. Ali isto tako morate razumjeti da mi ne možemo objaviti upute za primjenu zakona prije nego što ga ovaj Visoki dom usvoji. Zakon je usvojen tek u onom trenutku kad ga ovaj Visoki dom usvoji i praktički već danas od podne ili od 1 sat na web stranici Ministarstva financija, porezne uprave će biti upute za primjene svih ovih zakona koji su usvojeni i druga stvar, biti će otvoren stalni telefon koji inače u poreznoj upravi postoji da bi građani i poduzetnici mogli dobiti pravovremenu informaciju. Prema tome, tehnički za primjenu ovog zakona, Ministarstvo financija je sve primijenilo, ali moram, ali molim vas da razumijete da neke stvari ne možemo objaviti na web stranici dok Sabor ne usvoji zakon.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38080" n="781">
					<seg xml:id="ParlaMint-HR_T6.S13.u38080.s0">Hvala. Potpredsjednica, Željka Antunović ima ispravak netočnog navoda.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u38081" n="782">
					<seg xml:id="ParlaMint-HR_T6.S13.u38081.s0">Da ministar financija nije ovako samouvjereno rekao kako je sve spremno za primjenu zakona, vjerojatno ne bih uopće intervenirala usprkos tome što su intervencije i to glasne intervencije itekako potrebne. Struka koja mora primijeniti ovaj zakon, svi oni koji pri obračunima plaća ili ne znam ovih drugih primitaka moraju obračunati, ustegnuti, uplatiti taj porez imat će gadnih problema, kasnit će zbog toga isplate plaća. Svi oni koji redovno 1. u mjesecu ili odmah na početku mjeseca isplaćuju plaće morat će kasniti, morat će biti povlačenja ljudi sa godišnjih odmora i slično, jednako kao i sa primjenom nove stope poreza na dodanu vrijednost. To je istina i ne vidim zašto se od toga bježi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38082" n="783">
					<seg xml:id="ParlaMint-HR_T6.S13.u38082.s0">Imamo ispravak netočnog navoda, gospodin Boris Šprem.</seg>
				</u>
				<u who="#ŠpremBoris" ana="#regular" xml:id="ParlaMint-HR_T6.S13.u38083" n="784">
					<seg xml:id="ParlaMint-HR_T6.S13.u38083.s0">Hvala lijepa gospodine predsjedniče. Gospodine ministre, ja ne znam kako vi to mislite objaviti bilo što na web stranicama ako poštujete članak 89. Ustava Republike Hrvatske koji kaže u stavku 1. prije nego što stupe na snagu zakoni i drugi propisi državnih tijela, objavljuju se u Narodnim novinama, službenom listu Republike Hrvatske. Nadam se također da će Predsjednik Republike potpisati taj zakon prije toga. Samo vas na to upozoravam. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38084" n="785">
					<seg xml:id="ParlaMint-HR_T6.S13.u38084.s0">Hvala. U ime kluba SDSS-a, gospodin zastupnik Milorad Pupovac. Izvolite.</seg>
				</u>
				<u who="#PupovacMilorad" ana="#regular" xml:id="ParlaMint-HR_T6.S13.u38085" n="786">
					<seg xml:id="ParlaMint-HR_T6.S13.u38085.s0">Gospodine predsjedniče, kolegice i kolege. Htio bih reći nešto u vezi s pitanjem kolegice Zgrebec u ime kluba SDSS-a koji je zajedno sa Klubom zastupnika HSLS-a dopunio ovaj zakon u vezi sa mirovinama, plaćama i proširenjem toga zakona na druge oblike prihodovanja prije svega na dividende i na dobit. Mi smo u koaliciji svjesni da je to mjera kojom se djelomično ublažava donošenje ovakvoga zakona i djelomično rasterećuje podnošenje ovoga tereta kriznoga, ali smo se dogovorili da od jeseni se donese set zakona koji mogu i efikasno i dovoljno osigurati prihodovnu stranu, a i ne samo prihodovnu stranu, nego i osigurati promjene poreskog sustava koji će imati implikacije i na druge elemente našega sustava, prije svega porez na imovinu, porez na dobit, porez na dohodak i ako bude potrebno i neke druge elemente poreza koje druge zemlje imaju kao što je npr. porez na kamatu. Prema tome, mi ovoga trenutka čitav niz ovih mjera ovdje razumijemo kao neophodan korak, ali naravno korak koji mora biti nastavljen i od jeseni. Vjerujem da ćemo usuglasiti kako i na koji način pristupiti donošenju ovih zakona.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38086" n="787">
					<seg xml:id="ParlaMint-HR_T6.S13.u38086.s0">Ispravak na izlaganje gospodina Pupovca, gospodin Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u38087" n="788">
					<seg xml:id="ParlaMint-HR_T6.S13.u38087.s0">Pa ja bih samo želio ispraviti navod gospodina Pupovca da se ovim ublažava presija harača. Dakle, ovim zakonom se ne predviđaju prihodi u ovoj godini budući da Vlada nije predvidjela povećanje … /Govornik je isključen pa ponovo uključen./ … Vlada … /Govornik je isključen pa ponovo uključen./ …</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38088" n="789">
					<seg xml:id="ParlaMint-HR_T6.S13.u38088.s0">Pa dajte molim vas, pustite zastupnika, nemojte ga isključivat.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u38089" n="790">
					<seg xml:id="ParlaMint-HR_T6.S13.u38089.s0">Dakle, Vlada s osnova ovog amandmana nije predvidjela povećanje prihoda u ovogodišnjem proračunu niti za jednu lipu. Ovaj amandman ove godine prema Vladi nema apsolutno nikakvog financijskog učinka na državni proračun.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38090" n="791">
					<seg xml:id="ParlaMint-HR_T6.S13.u38090.s0">Zaključujem raspravu o amandmanu 1. Vlade pa ćemo ova 3 amandmana glasovati elektroničkim putem, a one druge kasnije ćemo dizanjem ruku. Pa molim uključimo se i glasujmo o amandmanu 1. na članak 4. koji je podnijela Vlada Republike Hrvatske. Rezultat? Amandman 1. Vlade je prihvaćen većinom glasova, 99 glasova za, 11 suzdržanih i 4 protiv. Prelazimo na 2. amandman Vlade na članak 5. stavak 1. točka 1. i 2.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38091" n="792">
					<seg xml:id="ParlaMint-HR_T6.S13.u38091.s0">Hvala lijepo gospodine predsjedniče. Dakle, amandman 2. je čisto nomotehničko usklađivanje zakona s obzirom da smo usvojili amandman 1. Dakle, samo se dodaje još 1 broj, dakle umjesto 6. je broj 7.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38092" n="793">
					<seg xml:id="ParlaMint-HR_T6.S13.u38092.s0">Hvala. Otvaram raspravu o 2. amandmanu. Zaključujem raspravu. Dajem amandman na glasovanje. Molim uključimo se. Molim uključimo se. I glasujmo naravno. Rezultat? Drugi amandman Vlade je prihvaćen većinom glasova, 101 glas za, 8 suzdržanih i 3 protiv. Prelazimo na treći amandman Vlade na članak 6. zakona.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38093" n="794">
					<seg xml:id="ParlaMint-HR_T6.S13.u38093.s0">S obzirom da smo usvojili amandman jedan i dva, onda u članku 6. u stavku 1. potrebno na kraju rečenice se dakle briše točka i dodaju se riječi: &quot;te isplatom dividendi i udjela u dobit&quot;. Dakle opet nomotehničko usklađivanje ovog članka s obzirom na usvojeni prvi amandman.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38094" n="795">
					<seg xml:id="ParlaMint-HR_T6.S13.u38094.s0">Hvala lijepa. Otvaram raspravu o trećem amandmanu. U ime kluba SDP-a, gospodin zastupnik Slavko Linić. Izvolite.</seg>
				</u>
				<u who="#LinićSlavko" ana="#regular" xml:id="ParlaMint-HR_T6.S13.u38095" n="796">
					<seg xml:id="ParlaMint-HR_T6.S13.u38095.s0">I kod ovog amandmana želimo još jedanput iskoristiti priliku da naglasimo da ovaj amandman neće imati nikakvih efekta na prihode državnog proračuna ni u ovoj, ni u idućoj godini. Neće ih imati, a samim tim neće bitnije pomoći u pravednijoj raspodjeli ovog dodatnog nameta među građanima koji žive od rada i koji žive od kapitala. Dividende za ovu godinu su isplaćeni, obračuna ovoga neće biti. Dividende za iduću godinu također se neće isplatiti da se izbjegne plaćanje ovog nameta i tu je vrlo jasan odgovor. Prema tome, mi ne tražimo kratkoročna rješenja, jer ovo su kratkoročna rješenja po prijedlogu Vlade do kraja iduće godine. Traži se dugoročno, kvalitetno rješenje, pravilnija raspodjela poreskog opterećenja građana Hrvatske, oni koji žive od rada i oni koji žive od imovine. Prema tome, koliko god je Vlada brzo i efikasno nametnula dodatno poresko opterećenje, ljudima koji žive od rada i koji primaju mirovinu tako je brzo i efikasno mogla riješiti način poreskih opterećenja onih koji žive od imovine i koji imaju imovinu. Ali očito to nije želja Vlade i ne vjerujemo da će bitno Vlada svoje ponašanje promijeniti.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38096" n="797">
					<seg xml:id="ParlaMint-HR_T6.S13.u38096.s0">Hvala. Zaključujem raspravu o trećem amandmanu. Molim uključimo se i glasujmo o njemu. Rezultat? Treći amandman Vlade je prihvaćen većinom glasova 98 glasova, 14 suzdržanih i 4 protiv. Osim Vlade amandmane su podnijeli zastupnik Silvano Hrelja i Klub zastupnika HDSSB-a. Molim predstavnika Vlade, ministra Šukera da se očituje o ovim amandmanima. Najprije zastupnika Silvana Hrelje na amandman jedan na članak 1.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38097" n="798">
					<seg xml:id="ParlaMint-HR_T6.S13.u38097.s0">Vlada ne prihvaća, iz razloga što se prijedlogom zakona uređuje i pitanje obustave usklađivanja mirovine Zakonom o mirovinskom osiguranju od 1. siječnja 2010. godine do 31. prosinca 2010. godine, te je navedena odredba i u skladu sa ciljem donošenja ovog zakona.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38098" n="799">
					<seg xml:id="ParlaMint-HR_T6.S13.u38098.s0">Gospodin Silvano Hrelja. Izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38099" n="800">
					<seg xml:id="ParlaMint-HR_T6.S13.u38099.s0">Uvaženi gospodine ministre, ne slažem se sa izrečenim vašim mišljenjem da je nužno ovim zakonom regulirati materiju usklađivanja mirovina, niti je nužno niti je žurno, s obzirom da se to moglo napraviti izmjenama i dopunama Zakona o mirovinskom osiguranju do kraja godine. A i mi ne pišemo zakone za Ministarstvo financija, mi pišemo zakone za građane koji će pitanja usklađivanja tražiti sigurno u Zakonu o mirovinskom osiguranju, a ne u zakonima o posebnim porezima. Prema tome, molim glasanje po ovom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38100" n="801">
					<seg xml:id="ParlaMint-HR_T6.S13.u38100.s0">Tko je za amandman jedan zastupnika Silvana Hrelje koji Vlada ne prihvaća? Molim da digne ruku. Hvala. Nije dobio potrebnu većinu. Molim? …/Upadica se ne razumije./… Je li mislite da treba brojiti? Po Poslovniku, ako predsjedatelj utvrdi da nema većine, može odmah zaključiti da nema, ali ako vi hoćete i tražite da se broji ja ću ponoviti glasovanje. Molim lijepo, tko je za amandman gospodina Hrelje, prvi na članak 1. molim da digne ruku? Molim da se izbroje. Hvala. Tko je protiv ovog amandmana? Hvala. Za 45, protiv 82. Znate šta kolege, to je bilo vidljivo, ali. Rekli smo da ćemo o Vladinim amandmanima glasovati. To smo rekli. Dakle ovaj amandman nije prihvaćen jer je svega glasovalo 45 zastupnika, a 82 protiv. …/Upadica se ne razumije./… Molim vas. Je li vi hoćete da produžavamo ovu sjednicu bez ikakvog razloga dalje? Amandman na članak 4. istog zastupnika, u stavku 1. gospodina Hrelje. Izvolite.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38101" n="802">
					<seg xml:id="ParlaMint-HR_T6.S13.u38101.s0">Vlada ne prihvaća, iz razloga što prijedlog zakona obuhvaća i obveze plaćanja posebnog poreza na mirovine koje se ne oporezuju sukladno Zakonu o porezu …/Buka u dvorani, govornik se ne razumije./…</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38102" n="803">
					<seg xml:id="ParlaMint-HR_T6.S13.u38102.s0">Gospodin Hrelja. Izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38103" n="804">
					<seg xml:id="ParlaMint-HR_T6.S13.u38103.s0">Gospodine ministre, žao mi je da niste shvatili intenciju ovog amandmana. Naime, sa danom stupanja na snagu ovog zakona možemo slobodno i proglasiti dan žalosti. Naime, u Hrvatskoj više neće biti neoporezivih osnovica, dakle neće biti jedne razine koja se ne smije dirati, na koju se ne može primijeniti porez. Točno je, ne postoji više neoporeziva osnovica, jer s ovim prijedlogom zakona derogirana. Prema tome, meni je jako žao, molim glasanje i po ovom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38104" n="805">
					<seg xml:id="ParlaMint-HR_T6.S13.u38104.s0">Hvala. Tko je za ovaj amandman koji Vlada ne prihvaća na članak 4.? Nije dobio potrebnu većinu. Amandman na članak 5. istog zastupnika. Izvolite ministre.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38105" n="806">
					<seg xml:id="ParlaMint-HR_T6.S13.u38105.s0">Vlada ne prihvaća iz razloga što zakon uređuje plaćanje posebnog poreza na plaće, mirovine, dividende i udjele u dobiti i druge primitke, čiji ukupan iznos primitaka prelazi 3 tisuće kuna. I prijedlogom ovog zakona negdje oko 900 tisuća umirovljenika neće biti zahvaćeno ovim porezom isto nešto manje od 600 tisuća zaposlenih, a radi hrvatske javnosti, dakle porez se plaća na sve primitke iznad 3 tisuće po stopi od 2%, a na sve primitke iznad 6 tisuća po stopi od 4%.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38106" n="807">
					<seg xml:id="ParlaMint-HR_T6.S13.u38106.s0">Gospodin zastupnik Silvano Hrelja. Izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38107" n="808">
					<seg xml:id="ParlaMint-HR_T6.S13.u38107.s0">Gospodine ministre opet izražavam žaljenje što niste prepoznali intenziju ovog amandmana u smislu zaštite jednog instituta koji je vrlo vrijedan, jedne granice koja se ne smije aplicirati, odnosno primijeniti porez. I žao mi je što niste prepoznali u ovom amandmanu namjeru zaštite onih koji najviše u Hrvatskoj inače plaćaju, sada će plaćati još više. Molim glasanje po ovom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38108" n="809">
					<seg xml:id="ParlaMint-HR_T6.S13.u38108.s0">Hvala. Tko je za ovaj amandman koji Vlada ne prihvaća? Hvala. Nije dobio potrebitu većinu. Amandman na članak 6. istog zastupnika.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38109" n="810">
					<seg xml:id="ParlaMint-HR_T6.S13.u38109.s0">Dakle Vlada ne prihvaća iz jednostavnog razloga što je prijedlog zakona usklađen sa propisima o oporezivanju dohotka kojim je propisano da iznimno Hrvatski zavod za mirovinsko osiguranje može uplate predujma poreza na dohodak od nesamostalnog rada, obavljati do kraja mjeseca u kojem je mirovina isplaćena.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38110" n="811">
					<seg xml:id="ParlaMint-HR_T6.S13.u38110.s0">Gospodin zastupnik Hrelja. Izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38111" n="812">
					<seg xml:id="ParlaMint-HR_T6.S13.u38111.s0">Ovo je tehnički i ja bih molio da u nekom budućem razdoblju objasnite kako to da su prihodi od doprinosa, prihodi od državnog proračuna, a sada će novac uplaćivati Hrvatski zavod za mirovinsko osiguranje koji novac od mirovina nema. Dakle, novac je uvijek u proračunu. Prema tome, nije mi nikako jasno kako će novac uplatiti krajem mjeseca po obustavi mirovina, a sam novac, odnosno u državnom proračunu. Molim vas, pojasnite to meni. A pojasnite to i dosta mojih i vaših kolega ovdje stranačkih kako to mislite izvesti. Molim glasanje po ovom amandmanu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38112" n="813">
					<seg xml:id="ParlaMint-HR_T6.S13.u38112.s0">Hvala. Tko je za ovaj amandman koji Vlada ne prihvaća? Hvala. Nije dobio potrebitu većinu. Zahvaljujem ministru. A imamo još i na članak 5. također gospodina Hrelje. Izvolite.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38113" n="814">
					<seg xml:id="ParlaMint-HR_T6.S13.u38113.s0">Vlada ne prihvaća. Zato što je prijedlogom zakona su obuhvaćene mirovine, a ne dodaci na mirovine koje uređuje Zakon o dodatku na mirovinu, te se u smislu ovog zakona ti dodaci ne smatraju mirovinom i ne podliježu obvezi plaćanja poreza. Mislim da je to i Zakonom o mirovinskom osiguranju, a i Zakonom o dodatku na mirovinu jasno rečeno. A s ovim dodatkom je točno rečeno što se oporezuje. Prema tome, mislimo da ovaj vaš amandman nema smisla.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38114" n="815">
					<seg xml:id="ParlaMint-HR_T6.S13.u38114.s0">Hvala. Gospodin Hrelja. Izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38115" n="816">
					<seg xml:id="ParlaMint-HR_T6.S13.u38115.s0">Znam i predložio sam amandman iz čisto psiholoških razloga zbog toga što 471 tisuća umirovljenika, novih umirovljenika koji dijelom primaju dodatak su bili jako uznemireni. Ja to znam. Drago mi je da je ministar dao objašnjenje koje će biti u fonogramu. I to mi je sasvim dovoljno. Povlačim amandman.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38116" n="817">
					<seg xml:id="ParlaMint-HR_T6.S13.u38116.s0">Ovaj amandman je povučen. Imamo još amandman kluba zastupnika HDSSB-a na članak 5.</seg>
				</u>
				<u who="#ŠukerIvan" ana="#regular" xml:id="ParlaMint-HR_T6.S13.u38117" n="818">
					<seg xml:id="ParlaMint-HR_T6.S13.u38117.s0">Vlada ne prihvaća. Jer klub HDSSB-a predlaže sasvim drugačiji način plaćanja poreza. Prema tome, nije u suklađu sa ostalim načelima i ciljevima ovog zakona.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38118" n="819">
					<seg xml:id="ParlaMint-HR_T6.S13.u38118.s0">Hvala. U ime Kluba zastupnika HDSSB-a Ivan Drmić.</seg>
				</u>
				<u who="#DrmićIvan" ana="#regular" xml:id="ParlaMint-HR_T6.S13.u38119" n="820">
					<seg xml:id="ParlaMint-HR_T6.S13.u38119.s0">Cijelo vrijeme ministre tvrdite da ovu krizu trebamo podnijeti svi jednako. Po ovom vašem prijedlogu to ne proizlazi tako. Ja ću samo dati primjer. Znači čovjek koji živi kao samac ima plaću ili mirovinu 3 tisuće i 100 kuna. Krizni porez će platiti kao i onaj čovjek koji ima plaću 3 tisuće i 100 kuna, a ima nezaposlenu suprugu i petero male djece. Prihvaćanjem ovog našeg amandmana mislim da bi se taj teret krize tek podijelio jednako na sve i Vlada bi na ovaj način pokazala da ovaj zakon ima i ovaj krizi porez jednu socijalnu notu, da se pravilno raspoređuje na leđa građana. Tražim glasovanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38120" n="821">
					<seg xml:id="ParlaMint-HR_T6.S13.u38120.s0">Hvala. Tko je za ovaj amandman Kluba zastupnika HDSSB-a? molim da digne ruku. Hvala. Nije dobio potrebitu većinu. Dajem na glasovanje Konačni prijedlog Zakona o posebnom porezu na plaće, mirovine i druge primitke. Molim uključimo se i glasujmo. Rezultat? Ovaj prijedlog zakona je prihvaćen većinom glasova. 82 glasa za, jedan suzdržan i 45 protiv. Zajedno sa prihvaćenim amandmanima.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38121" n="822">
					<seg xml:id="ParlaMint-HR_T6.S13.u38121.s0">I prelazimo na 4. točku dnevnog reda, a to je 4. Prijedlog zakona o plaćama u lokalnoj i područnoj (regionalnoj) samoupravi, prvo čitanje, P.Z. br. 415 Predlagatelj je Vlada Republike Hrvatske. Kod donošenja ovog zakona primjenjuju se odredbe Poslovnika koje se odnose na prvo čitanje zakona, članak 144. do 150. Materijale ste primili u pretinac. Raspravu su proveli Odbor za zakonodavstvo i Odbor za rad i socijalno partnerstvo, Odbor za lokalnu i područnu (regionalnu) samoupravu. Izvješća ste primili na sjednici. Želi li predstavnik predlagatelja dodatno obrazložiti prijedlog? Da. Uvaženi Davorin Mlakar, ministar uprave. Izvolite.</seg>
				</u>
				<u who="#MlakarDavorin" ana="#regular" xml:id="ParlaMint-HR_T6.S13.u38122" n="823">
					<seg xml:id="ParlaMint-HR_T6.S13.u38122.s0">Poštovani gospodine potpredsjedniče. Dame i gospodo zastupnici. Vlada upućuje u prvo čitanje, prijedlog zakona kojem je svrha po prvi puta detaljnije urediti pitanje plaća zaposlenika i dužnosnika u lokalnoj i područnoj odnosno regionalnoj samoupravi. Dosadašnje odredbe zakona koje su regulirale ovu materiju su ostavile de facto dosta prostora da bi se došlo do prilično neujednačenih kriterija za određivanje plaća, bez obzira na veličinu, gospodarsku ili financijsku snagu pojedine jedinice lokalne samouprave. S obzirom da je jedna od intencija da se plaće u čitavom sustavu, dakle i državnoj upravi i lokalnoj samoupravi i javnim službama, urede na identičan način, a shodno odredbama Zakona o plaćama državnih službenika i rasporedu koeficijenata i ostalih elemenata za izračun plaće, Vlada je predložila ovaj zakon u kojem smo po prvi puta uredili ne samo raspon koeficijenata za izračun plaće svakog pojedinog dužnosnika u lokalnoj ili regionalnoj samoupravi, profesionalnih službenika i namještenika, nego i naknade za rad onih koji ne obavljaju svoju djelatnost kao profesionalnu i ujedno smo odredili i osnovicu za obračun plaće i dužnosnika i službenika u lokalnoj samoupravi. Ono što je bitno napomenuti, da smo u analizi dosadašnjeg načina obračuna plaća u lokalnoj samoupravi došli do podataka po kojima se te plaće razlikuje i nekoliko puta i uglavnom kao jedna, rekao bih, specijalnost možda hrvatskog sustava, te plaće su u pravilu više od plaća u državnoj službi, više su i od plaća od mnogih hrvatskih dužnosnika na državnoj razini i samim time često puta su više i od plaća u javnom sektoru, dakle u javnim službama. Za potkrepu ovih tvrdnji u prilog ide i još jedan element, a to je da na bazi statističkih pokazatelja, mi smo uzeli u obzir ukupan proračun županija, gradova i općina i ponderirali to njihovim brojem, došli smo do podatka da sve jedinice zajedno troše preko 23% svojih prihoda, ukupnih prihoda, ne govorim o izvornim prihodima tih jedinicama, na rashode za zaposlene dakle na plaće, s time da ukoliko tim rashodima, a često se može braniti i takvo stajalište, pridodamo i materijalne rashode za zaposlene, ti rashodi jedinica narastaju do 60 i više posto. Govorim o prosjeku, ne mogu govorit za svaku pojedino, ne mogu govoriti čak ni, odnosno dužan sam napomenuti da ima jedinica koje su vrlo precizne uredile i sa malim troškovima financirale rad svojih službi. Ali ima primjera da su pojedine plaće prelazile i, u brutu govorim, 40 tisuća kuna mjesečno, s time da nismo u ovom vremenu pripreme zakona ni izračunavali sve ono što su tereti osobnih odbitaka, prireza itd., ali u principu te su dakle plaće sezale i preko 30 tisuća kuna neto. Mislili smo i mišljenja smo da ako se uvodi jedinstven sustav za izračun plaća da u tom sustavu nije logično da čelnici lokalne samouprave imaju više plaće od Predsjednika Republike, kao i da se većina radnih mjesta na koje se analogno primjenjuju odredbe Zakona o državnim službenicima može usporediti sa mjestima u državnoj službi. Dakle, ovaj zakon je izrađen na načelu da smo usporedili radna mjesta u državnoj upravi s onim odgovarajućim u lokalnoj samoupravi i prema tom rasporedu smo odredili i koeficijente i osnovicu za obračun plaće. Dužan sam napomenuti da su dosadašnje plaće u lokalnoj samoupravi najčešće određivane na temelju kolektivnih ugovora, najčešće je te kolektivne ugovore s jedinicama lokalne samouprave zaključivao sindikat državnih i lokalnih službenika i namještenika. To je bilo moguće, iako zakon i ono što je bila diskusija i do sada na odborima na kojima je ovaj zakon bio, postavilo se pitanje ustavnosti i zakonitosti odredbi ovog zakona i da li je moguće da država intervenira u plaće na lokalnoj razini sa stajališta dakle središnje države zakonom. Podsjetiti ću možda u ovom uvodu da smo i do sada plaće u lokalnoj samoupravi rješavali zakonom. Zakon o državnim službenicima i namještenicima je još 2001. godine odredio raspone za obračun plaća, Zakon o lokalnoj i područnoj samoupravi je uredio osnovna mjerila i rekao da će se ona odrediti posebnim zakonom, također iz 2001. godine i nikada nije bilo postavljeno pitanje ustavnosti ili zakonitosti takvih odredbi. S obzirom na Povelji o lokalnoj samoupravi, isticali smo to i na saborskim odborima nigdje ne postoji zapreka da tijela središnje države donesu, odnosno predlože Zakon za uređivanje plaća u lokalnoj. Povelja o lokalnoj samoupravi govori uvijek o tome da se odnosi na lokalnoj razini reguliraju u skladu sa donesenim zakonima. Isto tako, lokalne jedinice moraju voditi brigu o javnom interesu zbog kojeg su one osnovane i koje trebaju štititi i vjerujemo da se na neki način i kroz određivanje plaća u lokalnoj samoupravi stavlja u prvi plan i onaj javni interes zbog kojeg te jedinice postoje, a ne da kao što se vidi iz nekih elemenata postaju same sebi svrhom jer više od 50% svog od proračuna troše na primanja svojih zaposlenika. S obzirom na ovo što sam rekao do sada, mišljenja smo s obzirom da imamo temelja da zakonom uredimo ove plaće da je potpuno sukladno našim dosadašnjim propisima i zakonima da po prvi puta odredimo ovako limite za obračun plaća, da odredimo i osnovice za obračun tih plaća i da po prvi puta u jedan sustav plaća u državnoj službi, donekle i u javnim službama uvedemo i sve one zaposlene u lokalnoj samoupravi. Možda je dobro napomenuti ovom prilikom da smo i relativno nedavno proveli po prvi puta neposredne izbore za čelnike lokalnih jedinica, po prvi puta se izmijenio na neki način odnos, odnosno obnašanje izvršne vlasti koje sada više nije u rukama poglavarstva, nego jednog izvršnog čelnika, gradonačelnika, odnosno župana i da se s obzirom i na politička prebiranja u lokalnim jedinicama držimo valjanim urediti zakonom i onaj najniži i onaj najviši koeficijent za izračun njihovih plaća da se ne bi doveli u situaciju o kojoj već možemo svjedočiti jer imamo i takvih upita da se politička razmimoilaženja rješavaju kroz određivanje plaća političkim oponentima ili političkim suparnicima. Dakle, ono što smo iznosili i što je bila diskusija do sada i na odborima, držimo da je potpuno primjereno i da je čak možda i neophodno po prvi puta plaće u lokalnoj samoupravi staviti u sustav, odnosno da ih možemo uopće uspoređivat s plaćama državnih službenika, državnih dužnosnika i držimo da je to najbolji put da se izradi u vremenu, vjerujem koja ne može biti kraće od godinu dana za sve ove sektore, da pokušamo izraditi jedinstven zakon koji će obuhvatit plaće i državne i lokalne uprave i samouprave i svih javnih službi koje se također financiraju iz državnog proračuna. Hvala vam lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38123" n="824">
					<seg xml:id="ParlaMint-HR_T6.S13.u38123.s0">Zahvaljujem. Žele li izvjestitelji odbora uzeti riječ? Imam Odbor za lokalnu i područnu (regionalnu) samoupravu, uvaženi zastupnik Mršić. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u38124" n="825">
					<seg xml:id="ParlaMint-HR_T6.S13.u38124.s0">Poštovani potpredsjedniče, poštovani ministre. Odbor za lokalnu i područnu (regionalnu samoupravu) je na 35. sjednici održanoj 27. srpnja razmotrio Prijedlog zakona o plaćama u lokalnoj i područnoj (regionalnoj) samoupravi u svojstvu matičnog radnog tijela. U uvodnom izlaganju predstavnik predlagatelja istaknuo je da se ovim prijedlogom zakona utvrđuju mjerila za određivanje plaća i naknada župana, gradonačelnika i općinskih načelnika i njihovih zamjenika kao i plaće službenika i namještenika u upravnim odjelima i službama jedinice lokalne i područne (regionalne) samouprave. Predstavnik predlagatelja naglasio je da se predloženim rješenjem na jedinstvenim osnovama utvrđuju plaće u lokalnoj i područnoj (regionalnoj) samoupravi uz uvažavanje potreba i posebnosti te proračunskih mogućnosti jedinica lokalne i područne (regionalne) samouprave. Nakon uvodnog izlaganja predstavnika predlagatelja, većina članova odbora u raspravi je podržala prijedlog zakona u tekstu kako ga je predložila Vlada Republike Hrvatske. Prema mišljenju dijela članova odbora, rješenjima predloženim ovim prijedlogom zakona krše se temeljne ustavne odrednice o autonomiji lokalne samouprave i uvodi centralizacija u sustav određivanja plaća u jedinicama lokalne i područne (regionalne) samouprave. S tim u svezi istaknuto je da prijedlog zakona ne poštuje ni odredbe Europske povelje o lokalnoj samoupravi koji promiče i visoki stupanj autonomije lokalnih jedinica, kako u pogledu njihovog djelokruga, tako i sredstava potrebnih za njihovo obavljanje. Primjerice člankom 9. …/Govornik se ne razumije./… povelje utvrđuju se izvori financiranja lokalnih jedinica i propisuje pravo lokalnih jedinica na odgovarajuće prihode kojima će slobodno raspolagati u obavljanju svojih ovlasti, uz poštivanje načela da sustav financiranja prihoda lokalnih jedinica mora biti dovoljno raznolik i evolutivan kako bi mogao biti razmjeran njihovim ovlastima predviđenim Ustavom i zakonom. Nadalje, u raspravi iznijeto mišljenje prema kojem je predmetni prijedlog zakona protivan konvencijama broj 98 i 154 međunarodne organizacije rada, koje uređuju i kolektivno pregovaranje i potpuno suprotan nalazima studije Europian PUblic Servicis Union, socijalni dijalog u lokalnim i regionalnim vlastima iz travnja ove godine koje pokazuju da je kolektivno pregovaranja na lokalnoj i regionalnoj razini jedna od demokratskih stečevina svih zemalja članica Europske unije. U raspravi je iznijeto mišljenje prema kojem je iz obrazloženja ovog prijedloga zakona nije razvidno hoće li se ukupna masa rashoda za plaće u lokalnoj i područnoj (regionalnoj) samoupravi na razini konsolidirane lokalne države povećavati ili smanjivati. S tim u vezi ukazano je da je analizom učinka ovo prijedloga zakona na ograničen broj dužnosnika i službenika utvrđeno da će se u pojedinim slučajevima rashodi za plaće smanjiti, dok će se u drugim slučajevima ti rashodi povećati. U odnosu na rješenje predložene člankom 4. i 9. prijedloga zakona kojim je utvrđen raspon koeficijenata za obračun plaća župana, gradonačelnika, općinskih načelnika kao i raspon koeficijenata lokalnih službenika i namještenika, iznijeto je mišljenje prema kojem bi raspon koeficijenata trebao dovesti u korelaciju s ovlastima, većinom i financijskim kapacitetom lokalne, odnosno područne jedinice. Primjer veliki gradovi raspolažu ovlastima i proračunima većim ili jednakim županijskima, pa je odgovornost pročelnika u velikom gradu veća ili jednaka odgovornosti primjerice pročelnika u županiji. Također iznijeto je mišljenje prema kojem bi regulaciju koeficijenata za lokalnu službu trebalo utvrđivati izvršna tijela jedinica lokalne i područne (regionalne) samouprave. S tim u vezi ukazano je da je koeficijent za državnu službu uredbom utvrđuje Vlada Republike Hrvatske, pa bi obzirom da se ovim prijedlogom zakona usklađuje sustav plaća u lokalnoj i područnoj (regionalnoj) samoupravi sa sustavom plaća u državnoj službi i uređivanje koeficijenata trebao istovjetno regulirati, odnosno uređivanje koeficijenata prepustiti županu, gradonačelniku i općinskom načelniku, U raspravi je ukazano da je člankom 78. Zakona o službenicima i namještenicima u lokalnoj i područnoj (regionalnoj) samoupravi propisano da se u lokalnoj i područnoj samoupravi radna mjesta klasificiraju prema standardnim mjerilima za sva upravna tijela i da ta klasifikacija predstavlja osnovu za uređivanje sustava plaća službenika i namještenika. Člankom 79. istog zakona utvrđeno je da klasifikacije radnih mjesta uredbom uređuje Vlada Republike Hrvatske, a člankom 122. stavkom 1. propisano je da će Vladu navedenu uredbu donijeti u roku od 30 dana od dana stupanja na snagu posebnog zakona kojim će se urediti plaće službenika i namještenika. S tim u vezi iznijeto je mišljenje prema kojem nije logično da lokalne jedinice svoje jahte u platnom sustavu donose prije stupanja na snagu, uredbe o klasifikacijskom sustavu, te da bi u tom smislu trebao izvršiti odgovarajuće izmjene u prijelaznim i završnim odredbama ovog zakona. Naime, člankom 11. prijedloga zakona utvrđen o je i rok i od 30 dana od dana stupanja na snagu ovog zakona u kojem predstavničko tijelo jedinice lokalne i područne (regionalne) samouprave treba donijeti odluku o određivanju koeficijenata za obračun plaća u lokalnoj samoupravi, što bi dovelo do situacije da lokalne jedinice u kratkom razdoblju reguliraju platni sustav dva puta, po prijelaznim odredbama ovog zakona, a zatim i zbog usklađivanja s uredbom o klasifikacijskim radnim mjestima. Također u raspravi je iznijeto mišljenje prema kojem nije prihvatljivo rješenje prema kojem lokalne jedinice ne mogu samostalno određivati osnovicu za izračun plaća. Predloženim rješenjima središnja vlast u cijelosti utvrđuje plaće na lokalnoj razini, čime se dovodi u pitanje uloga sindikata u zastupanju prava lokalnih službenika i namještenika kod poslodavaca, odnosno lokalni službenici i namještenici nemaju mogućnost pregovarati sa poslodavcima o osnovici za izračun plaća kao što to mogu činiti državni službenici i namještenici. Pri tome je ukazano i na problem vezane za kolektivne ugovore sklopljene u jedinicama lokalne samouprave, sukladno odredbi članka 3. stavka 2. Zakona o službenicima i namještenicima u lokalnoj i područnoj (regionalnoj) samoupravi kojima je propisano da se kolektivnim ugovorima mogu urediti mjerila i druga prava službenika i namještenika u upravnim tijelima lokalnih jedinica. Prema mišljenju dijela članova odbora pitanje plaća u lokalnoj samoupravi trebali bi riješiti ograničenjem udjela rashoda za plaće dužnosnika, službenika i namještenika u ukupnim prihodima lokalnih jedinica bez primitaka. Nakon provedene rasprave odbor je većinom glasova 4 za i 3 protiv odlučio Hrvatskom saboru predložiti zaključak da se prihvaća Prijedlog Zakona o plaćama u lokalnoj i područnoj (regionalnoj) samoupravi, a mišljenje i prijedlozi iznijeti u raspravi uputit će se predlagatelju prilikom izrade konačnog prijedloga zakona. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38125" n="826">
					<seg xml:id="ParlaMint-HR_T6.S13.u38125.s0">Zahvaljujem. Žele li ostali odbori uzeti riječ? Koliko vidim ne. Otvaram raspravu. Prvo su na redu klubovi. I opet uvaženi Zvonimir Mršić, u ime kluba SDP-a. Izvolite.</seg>
				</u>
				<u who="#MršićZvonimir" ana="#regular" xml:id="ParlaMint-HR_T6.S13.u38126" n="827">
					<seg xml:id="ParlaMint-HR_T6.S13.u38126.s0">Poštovani potpredsjedniče, poštovani ministre. Moje prvo pitanje bi bilo zakaj? Zakaj ovo radite? Dakle Zakonom o lokalnoj samoupravi Vlada je trebala prije 5 godina utvrditi mjerila za plaće dužnosnika u lokalnoj samoupravi. 5 godina je propustila izvršiti ono što je zakonom definirano. Vlada je imala godinu dana, više od godinu utvrditi plaće u lokalnoj i područnoj (regionalnoj) samoupravi, jer je Zakon o lokalnim službenicima i namještenicima stupio na snagu prije godinu dana. I onda se odjedanput 1. srpnja srušio svijet. Ništa što je prije 1. srpnja postojalo više ne postoji. Odjedanput je krenula hajka, haranga na lokalnu samoupravu. U jednom trenutku netko je shvatio da postoje šerifi sa ogromnim plaćama, primanjima i automobilima. Da postoji lokalna uprava sa ogromnim plaćama, automobilima i ne znam čime, što jest u ovom trenutku najveći problem države. I preko noći sjednete vi sa svojim suradnicima za stol i napišete zakon. I to iz ova dva zakona napravite jedan zakon. Jer eto ako riješimo pitanje plaća dužnosnika u lokalnoj samoupravi od kojih gledajte neki su se drznuli imati velike plaće i plaće zaposlenih u lokalnoj samoupravi riješiti ćemo sve probleme u ovoj državi. Prije svega ja ne znam tko je kada i gdje donio odluku da se izjednače plaće u državnoj upravi i lokalnoj samoupravi, gdje je taj zaključak i tko ga je donio? Da li ga je donijela Vlada i što ona ima sa lokalnom samoupravom? Da li ga je donio Sabor? Koliko ja znam ne. Da li su ga donijeli udruga gradova, općina i zajednica županija? Ne. Odakle pravo Vladi da kaže da će ujednačiti plaće sa ovim ili sa onim? Odakle pravo Vladi da krši ono što je dogovorila primjerice na Gospodarsko socijalnom vijeću? A na Gospodarskom socijalnom vijeću koje je održano 26. lipnja 2008. godine, je dogovoreno da će uvažavajući potrebu ujednačavanja plaća zaposlenih u javnoj upravi, Vlada Republike Hrvatske prilikom izrade novog sustava plaća u javnoj upravi započeti sa uspostavom jedinstvenog sustava plaća na razini cjelokupne ravne uprave, postupak harmonizacije plaća diferenciranim rastom završit će se po točno predviđenoj dinamici u trajanju od više godina. Pri čemu niti jednom službeniku plaća ne smije padati, već se usklađivanje vršiti postupno. Ovdje se govori, dakle ovo je zaključak iz 2008. govori se o harmonizaciji, govori se o duljem periodu, govori se o postupnosti, govori se o tome da nitko neće izgubiti ona prava koja je imao do tada. A kaj mi dobijemo na stol? Zakon koji kaže u roku od 30 ili se uskladite ili ćete dobiti minimalne plaće. I danas iz ovog uvodnog izlaganja ministra, a i premijerke, a i svih onih koji se ovako jako odvažuju razgovarati o lokalnoj samoupravi ne vidite crtu gdje je granica između onoga što je haranga na dužnosnike i ono što je želja da se regulira status službenika i namještenika. Pa malo kažemo da dužnosnici velike plaće, pa onda kažemo da treba regulirati status stručnih suradnika. Ajmo to odvojiti. Ako nam toliko smetaju ti neposredno izabrani čelnici jedinca lokalne samouprave, pa dajmo donesimo zakon da nemaju pravo na plaću. Nema veze što su oni izašli na izbore, nema veze što su ih građani izabrali, nema veze što su dobili 50% glasova. Pa dajte recite nemaju pravo na plaću. I ne trebaju imati pravo na plaću ako ćemo do toga. Ako ćemo do toga. Ali hajmo odvojiti tu ljutnju, neopravdanu ljutnju prema neposredno izbranim čelnicima lokalnom samouprave od ljudi koji rade u toj lokalnom samoupravi. Hajmo to odvojiti, hajmo to probati riješiti odvojeno. Pa idemo riješiti kriterije kao što zakon kaže o plaćama dužnosnika na jedan način ili jednom uredbom i zakonom, hajmo onim ljudima koji predano rade u lokalnom samoupravi definirati stvari na potpuno drugačiji način. Govori se istovremeno o prevelikom broju jedinica lokalnom samouprave. I sada smo dobili statistiku od ministra da u prosjeku ovo, da u prosjeku ono, da u prosjeku ovako, da u prosjeku onako. To je otprilike statistika kad kažete da imate mrava i slona, a mi u lokalnom samoupravi imamo mrava i slona, a da ćemo kriterij raditi za tele. I tako ovaj zakon izgleda. Mi imamo mrava koji se zove najmanje općina u Hrvatskoj sa 138 birača ili 168 mislim stanovnika i imamo slona sa najvećim gradom, najvećom jedinicom lokalne samouprave to je Grad Zagreb. Ne možete za te dvije jedinice lokalnom samouprave raditi prosjek. Morate uvažavati specifičnosti. Mi po ne znam koji put ponavljamo da ima preveliki broj jedinca lokalne samouprave, ali nemojte zbog toga, zbog vaše neaktivnosti, vaše ne brige o tome kažnjavati sve. Mi smo na to upozoravali državnog tajnika Središnjeg državnog ureda za upravu. On nije želio to slušati. Ja sam mislio da će biti kažnjen, ali on je nagrađen. On je postao ustavni sudac. Danas kada bi Ministarstvo uprave striktno željelo provesti Zakon o financiranju jedinica lokalne samouprave, Zakon o komunalnom gospodarstvu, neke druge zakone stotinjak jedinica lokalne samouprave ne bi moglo više funkcionirati. Pa hajmo to sankcionirati. Hajmo reći, hajmo odrediti koje su to ovlasti lokalnom samouprave, što znači općina i što općina mora ispunjavati i kako mora izgledati i koje fiskalni kapacitet mora imati da bi bila općina. Hajmo definirati što je grad, pa reći što on mora ispunjavati koji fiskalni kapacitet imati, koji administrativni kapacitet imati da bi bila grad i da bi imala gradonačelnika. Hajemo reći što je veliki grad koji fiskalni kapacitet, koji administrativni kapacitet, koje ovlasti i da se može veliki grad. Hajmo reći što je županija i hajmo reći na kraju što je Grad Zagreb, jer Grad Zagreb ima posebni status. Mi umjesto da to napravimo, ovdje sada idemo sa jednom kaznom, prije svega prema službenicima i namještenicima u lokalnoj samoupravi. Vidite u lokalnoj samoupravi postoji veliki broj sklopljenih kolektivnih ugovora. Ja postavljam pitanje, tko može proglasiti nevažećim kolektivni ugovor? O kojem mi to socijalnom dijalogu govorimo kada gospođa Kosor dođe za ovu govornicu i kaže da je socijalni dijalog na djelu. Protiv ovog zakona su poslodavci, jer poslodavac u lokalnoj samoupravi nije Vlada, nego gradonačelnik ili predstavničko tijelo, zavisi kako ćemo tumačiti. Protiv ovog zakona je sindikat, a ipak raspravljamo o tome zakonu. Tko je taj koji želi regulirati odnose na ovakav način između poslodavca i sindikata, a da nema nikakve odgovornosti u tome? Ako Vlada želi urediti plaće u lokalnoj samoupravi, da li će Vlada garantirati njihovu isplatu. Hoće li Vlada u jedinicama lokalnoj samouprave u kojima je problem sa budžetom garantirati da će se te plaće isplaćivati? Ne. Ne. Vidite postoji ogromna nekonzistentnost u Vladi, čak ministara u toj istoj Vladi jer mene bi jako zanimalo kako je gospođa Dropulić glasala za prijedlog ovog zakona. Prije godinu i pol dana kada je bila ovdje gospođa Dropulić koja je imala hrabrosti provesti izmjene i dopune Zakona o lokalnoj samoupravi u velikim gradovima i donijela je izmjenu i dopunu Zakona o prostornom uređenju i decentralizirati izdavanje građevinskih dozvola. Između ostalog je rekla da državna uprava ima ogromnih poteškoća u funkcioniranju u izdavanju građevinskih dozvola jer sustavom plaća u državnoj upravi ne može zaposliti stručne kadrove koji izdaju građevinske dozvole a budući da su plaće u lokalnoj samoupravi nešto veće da će moći lokalna samouprava to učiniti. I gradovi i županije, veliki gradovi i županije su preuzeli ljude, poslove, ustrojili sustav i sada ti ljudi koji su dakle nagrađeni će biti kažnjeni jer oni mali koji ionako troše 100% svog proračuna na plaće ovim neće biti pogođeni. Oni koji imaju državne transfere da bi živjeli po političkoj diskreciji ovim zakonom neće biti pogođeni. Jedino jedinice lokalne samouprave koje žive od svoga rada će biti pogođene. Jedino jedinice lokalne samouprave u kojima gradonačelnik ne može nazvati ministar da mu pošalje novac za plaću će biti ovime pogođeni. Jer da bi uspostavile sustav u svojim jedinicama lokalne samouprave morale su imati malu i efikasnu gradsku ili općinsku upravu koja će stvarati temelj, bazu za male lokalne poreze iz kojih će se prikupljati ti lokalni porezi kako bi se moglo osiguravati funkcioniranje lokalne samouprave. U tim jedinicama lokalne samouprave nećete imati ovaj prosjek o kojem je ministar govorio da se 60% proračuna isplaćuje na plaće. A ne, u tim jedinicama lokalne samouprave isplaćuje se manje od 20% plaće. Ministarstvo nema sliku plaća u lokalnoj samoupravi jer ja znam kako su se skupljali podaci. Pa ako je predstojnik ureda državne uprave nazvao i pitao kakva je plaća gradonačelnika i njegovih zamjenika, i gotovo, točka. Uopće nema pojma Ministarstvo uprave kakve su plaće pročelnika i nekih drugih ljudi koji rade u lokalnoj samoupravi. Ali sada to naprosto žele urediti. Pri čemu, dakle ponavljam, apsolutno ne želimo ulaziti u sadržaj ovog zakona. Mi smatramo da je ovaj zakon protuustavan zato jer Ustav kaže da su jedinice lokalne samouprave samostalne u raspolaganju sredstvima u okviru svoje djelatnosti i svojih ovlasti. Ovaj zakon je suprotan Zakonu o radu zato jer sve što je do sada rađeno u lokalnoj samoupravi rađeno je u skladu sa zakonom. Svi kolektivni ugovori su sklopljeni u skladu sa zakonom, svi pravilnici ili opći akti koje su donosila predstavnička tijela jedinica lokalne samouprave došla su na kontrolu uredu državne uprave i uredi državne uprave su rekli da su u skladu sa zakonom. Svi, barem je tako kod mene. Ja ne znam kako drugi rade. .../Upadica se ne čuje./... Ne, svi. I ministre, prema zakonu svaka jedinica lokalne samouprave ima obavezu, čelnik jedinice lokalne samouprave ima obavezu u roku od 15 dana opći akt dostaviti uredu državne uprave na nadzor. To je zakonska obaveza. Ako to netko ne radi pa dajte ga sankcionirajte, pa dajte recite tko to ne radi. Ovaj zakon je dakle suprotan stavu udruge gradova, ovaj zakon je suprotan sindikatu. Sindikat je rekao da ovaj zakon ne može kao takav proći a ipak se nalazi ovdje kod nas na raspravi. Ja predlažem u ime kluba da se ovaj zakon povuče budući da ionako se odustalo od onoga da se 1. kolovoza usvoji, da Vlada sjedne sa poslodavcima a to su gradovi, općine i županija i da zajedno sačine kriterije po kojima će se određivati plaće zaposlenih u lokalnoj samoupravi. Ako imate potrebu vi u Vladi reći kolika treba biti plaća načelnika, gradonačelnika i ostalog učinite to, nemojte kažnjavati ljude. Ovim zakonom u prosjeku će pasti plaće u lokalnoj samoupravi u gradovima i općinama više od 30% i doći će do egzodusa sposobnih ljudi iz lokalne samouprave.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38127" n="828">
					<seg xml:id="ParlaMint-HR_T6.S13.u38127.s0">Zahvaljujem. Želim samo napomenuti da je zakon u prvom čitanju i da sigurno može još puno toga se popraviti i doraditi do drugog čitanja. U ime kluba IDS-a uvaženi zastupnik Damir Kajin. Nema ga. Gubi pravo za raspravu. U ime kluba HNS-a uvažena zastupnica Danica Hursa. Izvolite.</seg>
				</u>
				<u who="#HursaDanica" ana="#regular" xml:id="ParlaMint-HR_T6.S13.u38128" n="829">
					<seg xml:id="ParlaMint-HR_T6.S13.u38128.s0">Poštovani gospodine potpredsjedniče, poštovani gospodine ministre, kolegice i kolege. Budući da do danas nije donesen poseban zakon kojim se propisuju osnovna mjerila za određivanje plaće odnosno naknade plaće župana, gradonačelnika i općinskih načelnika i njihovih zamjenika predstavnička tijela jedinica lokalne i područne samouprave u pravilu su do sada odlukom određivala plaće odnosno naknade župana, gradonačelnika, općinskih načelnika i njihovih zamjenika. Danas pod tim odlukama imamo kao što smo čuli na primjer neke načelnike općine od posebne državne skrbi koji se financiraju iz sredstava za izravnanje bolje plaćenih od vodstava onih gradova koji ih financiraju. Ja se ne bih čudila tome odnosno čudim se Vladi koja se čudi na te informacije jer su te iste općine ili jedinice lokalne samouprave bile u obavezi slati toj istoj Vladi svoja izvješća. Dakle, predlagatelj zakona ocijenio je nužnim propisati, ja dodajem da je to naravno i do sada bilo ali se očito nije htjelo. Osnovna mjerila za određivanje njihove plaće kako je to i propisano u članku 90. stavku 5. Zakona o lokalnoj i područnoj samoupravi. Vlada već godinama propušta urediti to područje iako je prema zakonima koji reguliraju funkcioniranje i status namještenika u lokalnoj samoupravi u obvezi predložiti kriterije za utvrđivanje plaća načelnika, gradonačelnika i župana. Danas je pred nama Prijedlog zakona o plaćama u lokalnoj i područnoj samoupravi po kojem se osnovica za izračun plaća i koeficijenti lokalnih službenika i namještenika izjednačavaju s onim državnih službenika. Sindikat je kazao i ja se s time slažem, izjednačavaju se u siromaštvu. U prijedlogu stoji da će se ovim zakonom postići i ušteda sredstava državnog proračuna namijenjenih financiranju materijalnih rashoda velikog broja jedinica lokalne i područne samouprave, ali i znatna ušteda u proračunima jedinica lokalne i područne (regionalne) samouprave. Pogledajmo što podaci i brojke govore. Broj zaposlenih u administrativnim tijelima i korisnicima proračuna lokalnih jedinica u Hrvatskoj od '97. do 2008. godine povećao se za vrtoglavih 80%. Od toga broj zaposlenih u lokalnim tijelima porastao je 60%, a broj zaposlenih kod korisnika proračuna nabujao je čak 124%. Lokalne jedinice u Hrvatskoj su lani zapošljavale 66 tisuća 800 radnika, od čega je u komunalnim društvima radilo oko 30 tisuća ljudi. Svake godine broj zaposlenih u lokalnim jedinicama povećava se za oko 2000, a najviše novih radnih mjesta otvoreno je prošle godine kada je kriza već dobrano drmala Hrvatskoj. U 2008. broj zaposlenih narastao je naime oko 9%. Ove podatke o epidemiji zapošljavanja u lokalnim jedinicama iznosi Institut za javne financije u analizi strukture zaposlenih na lokalnoj razini. Broj zaposlenih, kako navodi institut, bio bi i veći kada bi se uključili svi zaposlenici u poduzećima ili ustanovama u većinskom vlasništvu lokalnih jedinica kojima komunalne usluge nisu temeljna djelatnost. Posebno su šokantni podaci da je u 11 godina broj zaposlenih u županijskim tijelima porastao čak za 161%, u općinama broj zaposlenih povećao se za 68%, a u gradovima 47%. Europska regulativa propisuje da maksimalno 9% proračuna odlazi na plaće zaposlenika, a neki naši gradovi i općine u tu namjenu troše od 23% proračuna pa i više. Spomenula bih da je prosječna plaća gradonačelnika u Hrvatskoj 19500 kuna, a župana 24 tisuće kuna. Ovim zakonom, kao što sam rekla, smanjujemo plaće zaposlenicima u jedinicama lokalne samouprave. Učinkovitije od rezanja plaća bilo bi dodatno stimuliranje onih koji vrijede. Destimulacija za oko 10-tak posto zaposlenih, ne samo u javnoj upravi, nego i u javnim poduzećima, naravno prvi korak je zaustavljanje zapošljavanja i odljev kroz posebne programe prekvalifikacija i ostaloga. Danas je evo primjerice u HAK-u 70% ljudi više na održavanju i naplati od europskog standarda. Visina plaća lokalnih uprava kakva je sada i nije najveći problem, iako ja se slažem tu treba uvesti reda, nego je uz to nužno otvoriti pitanje prevelikog broja jedinica lokalne samouprave, jer je često svrha njihovu postojanju upravo isplata plaća lokalnim dužnosnicima. Hrvatska ima čak 576 lokalnih jedinica. Usporedbe radi, imamo ih više od Velike Britanije koja ima 15 puta više stanovnika. Iako stručnjaci već godinama upozoravaju da bi ih trebalo biti maksimalno 200-tinjak, broj jedinica svake godine raste. U zadnjih šest godina status grada dobile su četiri nove lokalne jedinice, a osnovano je i 7 novih općina. Istovremeno, nije zabilježen nijedan slučaj spajanja malih općina u jednu veću ili veliku. Tako imamo, kao što je znano, 21 županiju, 126 gradova i 430 općina. Već je bilo spomenuto, ja ću nadodati, da su čudni kriteriji kako se postaje grad, a kako općina, a od određivanja kriterija središnja vlast uvijek bježi kako ne bi povrijedila svoju stranačku bazu. Gradovi, općine i županije po nama, po meni, mogu biti samo oni koji su ekonomski održivi. Treba dakle koristiti klasične ekonomske pokazatelje, kao što su broj zaposlenih, BDP po stanovniku, prosječnu plaću isplaćenu općini, deficit lokalnog proračuna, pa i u konačnici iznos proračuna kojim se raspolaže i njegova raspodjela po stanovniku, slično kako se i u Europskoj uniji ne možemo pristupiti ili uvesti euro ako se ne ispune određeni kriteriji. Na osnovi tih kriterija mogle bi se određivati plaće čelnih ljudi i broj zaposlenih u upravi. Pomoći bi se davale samo za infrastrukturna ulaganja, a ne za tekuće troškove. Sufinanciralo bi se ekonomski opravdane projekte, određen dohodak po stanovniku bio bi među kriterijima za osnivanje općine. Sadašnji sustav jest neučinkovit i treba izmjenu, ali ona se neće dogoditi jer nema volje ni vremena za kreiranje i opravdanih kriterija, a bez njih će se i dalje pomoć dijeliti s obzirom na količinu darova koje se donose u Zagreb ili na nezaobilaznu stranačku pripadnost. No, vratimo se prijedlogu zakona koji će svakako dovesti, kao što sam spomenula, do smanjenja plaća zaposlenika. Moji Zagorci nisu čekali ovaj zakon Vlade o smanjivanju plaća načelnika, gradonačelnika i župana koji nosi, ovdje je već spomenuto, i raskid kolektivnih ugovora. Na lokalnoj razini su smanjili plaće u prosjeku za 11%, govorim o županijskim djelatnicima. Kriteriji za rad u državnoj službi moraju biti stručnost, znanje stranih jezika, informatička pismenost, sposobnost komuniciranja. Javna uprava mora biti mala, učinkovita, nekoruptivna, ali dobro plaćena. Vlada po mom mišljenju mora predložiti, a mi u ovom Saboru izglasati postotak proračuna u jedinicama lokalne samouprave koji će se koristiti za plaće zaposlenika uz uvažavanje specifičnosti. Ako ćemo prihvatiti ovakav prijedlog zakona, sigurno je da ćemo u jedinicama lokalne samouprave izgubiti stručne i sposobne kadrove koji su jedina garancija da će se jedinice lokalne samouprave svojim kvalitetnim, poštenim i predanim radom služiti svojim građanima i njihovom boljitku. Kao što sam već i spomenula, HNS neće iz ovih razloga koje sam navela podržati ovaj zakon i tražimo da dođe do izmjena. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38129" n="830">
					<seg xml:id="ParlaMint-HR_T6.S13.u38129.s0">Zahvaljujem. U ime kluba HDZ-a, uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38130" n="831">
					<seg xml:id="ParlaMint-HR_T6.S13.u38130.s0">Hvala lijepa gospodine potpredsjedniče, poštovani ministre, cijenjeni kolegice i kolege. Vrlo često u posljednje vrijeme u ovoj sabornici se priča o visinama plaća, najčešće o menadžerskim plaćama. Poslije njih o plaćama župana, gradonačelnika, plaćama zastupnika. Najmanje čini mi se o ministarskim plaćama, predsjednika Vlade, predsjednika države, a u posljednje vrijeme, evo nama dužnosnicima će biti 19% smanjena plaća. Opravdano se razgovara o tim plaćama. Ogroman je nesrazmjer u plaćama s obzirom na današnju situaciju i uobičajen u vrijeme ove financijske krize. Neprihvatljivo je da načelnik općine ili gradonačelnik ili župan ima veću plaću od predsjednika Sabora, predsjednika države ili ministra, a ima takvih slučajeva i to je uočeno jer nije bilo regulirano zakonom, odnosno zakonom je bilo regulirano da će se visina plaća regulirati posebnim zakonom i sad je došlo vrijeme da se to regulira. Ima situacija da općina sa 1 000 stanovnika i jednim naseljem, da načelnik te općine ima veću plaću od općine sa 30 tisuća stanovnika i 32 naselja. To nema nikakve logike, niti uporišta za tako nešto. Zakonom ovim uređuje se to pitanje. Člankom 4. ovog zakona utvrđeni su koeficijenti za obračun plaće župana, gradonačelnika, gradonačelnika velikih gradova, ostalih gradova, općinskih načelnika, a ti koeficijenti imaju raspone, a predviđeno je da predstavničko tijelo jedinica lokalne i područne samouprave mogu odrediti između tih raspona. Isto tako, člankom 9. predviđeno je i određeni su rasponi za sve vrste radnih mjesta, kategorizirane u 4 vrste. Analizirajući udio troškova plaća u visini proračuna vidljivo je da je isto tako ogroman nesrazmjer iz dostupnih podataka kod nekih općina ili gradova udio plaća svih zaposlenika je čak minimalan, 2 do 3, 4% ukupno visini proračuna, dok ima općina gdje je to i 80 i 90%. Isto tako takvi neravnomjerni odnosi su neodrživi, dugoročno neodrživi i trebalo bi svakako razmisliti i iskoristiti prigodu zato što je ovo prvo čitanje da se malo razmisli i o mogućnosti zakonskog ograničenja ukupnog iznosa plaća u ukupnoj visini proračuna. Isto tako, ovo je prigoda kazati i donošenje ovog zakona da je doista došlo vrijeme da se razmisli o velikom broju općina i gradova. Bilo je vremena kad su se olako donosile odluke o općinama i gradovima, sad je vrijeme da se izvrši racionalizacija u svim segmentima društva, pa tako i u tom dijelu društva. Isto tako, mislimo da je vrijeme da se i razazna, utvrdi i preispita uloga županija u jedinicama lokalne i područne samouprave. Isto tako, jedan veliki problem koji treba imati u vidu prilikom donošenja ovog zakona je što se događa sa ustanovama koje su u vlasništvu jedinica lokalne i područne samouprave da se ne bi dogodilo da sada nakon primjene ovog zakona ako se izglasa, a hoće, da eventualno načelnik općine ili gradonačelnik ima znatno manju plaću nego ravnatelj ustanove kojoj je ta općina vlasnik. Tako da se brine o svim tim segmentima da se jedna ravnoteža napravi. Ovaj prijedlog zakona će sigurno dovesti do uravnoteženja plaća u jedinicama lokalne uprave i samouprave i zato će klub HDZ-a i podržati njegovo donošenje. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38131" n="832">
					<seg xml:id="ParlaMint-HR_T6.S13.u38131.s0">Hvala lijepo. U ime kluba Hrvatske seljačke stranke, uvaženi kolega zastupnik Boris Klemenić. Izvolite.</seg>
				</u>
				<u who="#KlemenićBoris" ana="#regular" xml:id="ParlaMint-HR_T6.S13.u38132" n="833">
					<seg xml:id="ParlaMint-HR_T6.S13.u38132.s0">Hvala lijepa gospodine potpredsjedniče, gospodine ministre. U vrijeme gospodarske i ekonomske krize teško je i neugodno vrijeme za bavljenje politikom. To kažem jer je to razdoblje u kojem su političari zadanom situacijom i okolnostima prisiljeni donositi odluke koje nisu uvijek popularne i koje stvaraju negativan imidž u javnosti. Ta ista javnost je na nedavnim lokalnim izborima izabrala svoje predstavnike s punim povjerenjem u njihove buduće odluke i poteze koje će donositi u ime te iste javnosti koja ih je birala. U idealnim i povoljnim okolnostima lako je donositi odluke jer one tada većinom pogoduju javnosti, ali u nepovoljnim i kriznim vremenima svaka odluka ima dvojake posljedice. Proteklih dana često smo mogli čuti u političkom eteru da se u kriznim vremenima moraju donositi nepopularne mjere. Kada se govori o tim istim nepopularnim mjerama, prvenstveno se misli na one koje na direktan ili indirektan način utječu na primanja zaposlenika, redukciju socijalnih prava, povećanju poreznih obveza svih građana prema državi ili nekih drugih mjera. Uvažavajući trenutne gospodarske okolnosti u kojima se našla cijela država, a pritom ne zaboravljajući i globalnu ekonomsku krizu s ciljem pronalaženja rješenja za izlazak iz te iste krize, smatramo da je nužno donijeti mjere koje će regulirati područje plaća u jedinicama lokalne, područne, odnosno regionalne samouprave. Kao što je poznato prava i obveze i odgovornosti kao i druga pitanja od značenja za rad službenika i namještenika u upravnim tijelima jedinica lokalne i područne samouprave uređene su Zakonom o službenicima i namještenicima u lokalnoj i područnoj samoupravi, koji je stupio na snagu 31. srpnja 2008. godine. No tim istim zakonom nisu uređene njihove plaće, već su se primjenjivale odredbe Zakona o državnim službenicima i namještenicima kojima je propisano da plaće čini umnožak koeficijenta složenosti poslova radnog mjesta na koju je službenik, odnosno namještenik raspoređen i osnovice za obračun plaće uvećan za 0,5% za svaku navršenu godinu radnog staža. U primjedbi odredbi Zakona o državnim službenicima i namještenicima jedinice lokalne i područne samouprave plaće zaposlenih nisu određivale jednoobrazno, već na različite načine kolektivnim ugovorima, odlukama predstavničkih tijela ili odgovarajućim aktom poglavarstva, što je rezultiralo normativnim neredom, odnosno dovelo je do nesrazmjera između načina obračuna i visine plaća državnih i lokalnih službenika. U praksi se događalo da su se jedinice lokalne i regionalne samouprave odlukom predstavničkog tijela ili odgovarajućim aktom određivale osnovicu za obračun plaće pri čemu su nerijetko koeficijenti za obračun plaće utvrđeni znatno izvan raspona, utvrđenih u članku 109. stavak 4. Zakona o državnim službenicima i namještenicima, što je rezultiralo znatno višim plaćama službenika i namještenika u jedinicama lokalne i regionalne samouprave u odnosu na službenike i namještenike u državnoj upravi. Istovremeno unatoč izvornim prihodima jedinice lokalne i područne samouprave po pravnoj osnovi dobivala su se i sredstva iz državnog proračuna. Ovim se prijedlogom zakona utvrđuju mjerila za uređivanje plaća i naknada župana, gradonačelnika i načelnika, te njihovih zamjenika, kao i plaća službenika i namještenika u upravnim odjelima i službama jedinica lokalne i područne (regionalne) samouprave s ciljem usklađivanja i ujednačavanja plaća u lokalnoj i područnoj samoupravi sa plaćama u državnoj službi i javnim službama. Osnovica plaće i koeficijent za njihov izračun izjednačili bi se s primanjima u državnoj upravi čime se želi otkloniti dosadašnja praksa da službenici i namještenici u lokalnoj i područnoj samoupravi budu znatno bolje plaćeni od službenika i namještenika u državnoj upravi. Također svjedoci smo da pojedini gradonačelnici, odnosno čelni ljudi jedinica lokalne i regionalne samouprave imaju veću plaću od predsjednika države npr. ili predsjednika Sabora, što je pokazatelj neusklađenog i neprimjerenog sustava vrednovanja. Uvođenjem sustava koeficijenata za obračun plaća izbjeći će se takve situacije i uvest će se ujednačena mjerila za određivanje plaća. Isto tako udruga gradova tvrdi da se ovim prijedlogom zakona krše temeljne Ustavne odrednice o autonomiji lokalne samouprave i uvodi centralizacija u sustavu određivanja plaća, posebno u sljedećim odredbama. I to u članku 5. prema kojem zakoni u Republici Hrvatskoj moraju biti u suglasnosti sa Ustavom, u članku 16. prema kojem se slobode i prava mogu ograničiti samo zakonom da bi se zaštitila sloboda i prava drugih ljudi te pravni poredak. U članak 135. prema kojem jedinice lokalne i područne (regionalne) samouprave imaju pravo samostalno urediti unutarnje ustrojstvo i djelokrug svojih tijela. U članku 136., 137. i da dalje na nabrajam. Također predstavnici sindikata naglašavaju da radni materijal ovog prijedloga zakona nije dostavljen sindikatima na očitovanje sukladno članku 27. stavak 5. Poslovnika Vlade Republike Hrvatske. Nadalje, socijalni partneri ukazuju da je predmetni prijedlog zakona protivan konvencijama i to broj 98 i 154 Međunarodne organizacije rada koje uređuju kolektivno pregovaranje i socijalni dijalog u lokalnim i regionalnim vlastima, naglašavajući da je kolektivno pregovaranje na lokalnoj i regionalnoj razini jedna od demokratskih stečevina svih zemalja članica Europske unije i to kao takvo treba uzeti u obzir. Također vezano uz predložene koeficijente i njihov raspon potrebno je doraditi odredbe vodeći računa o samostalnom samoupravnom djelokrugu za obavljanje kojega se sredstva osiguravaju od izvornih prihoda. Zalažemo se da se razmotre rečene primjedbe i prijedlozi te da se o tome provede i sistematična rasprava do drugog čitanja. Činjenica je da jedinice lokalne i područne (regionalne) samouprave raspolažu izvornim prihodima, no isto tako i činjenica da se te iste jedinice lokalne samouprave po raznim pravnim osnovama financiraju iz državnog proračuna, kao npr. asfaltiranih cesta, kapitalni projekti, trajne vrijednosti i slično. Iz svega navedenog nejasan je argument da su jedinice lokalne i područne (regionalne) samouprave samostalno u prihodovanju i neopravdan je zahtjev da lokalni i regionalni dužnosnici i službenici budu u povlaštenom položaju u odnosu na državne. Predmetni zakon u znatnoj mjeri ograničava zloporabu lokalnih čelnika prigodom raspolaganja financijskih sredstava i bez obzira na njegove manjkavosti, koje će prilikom ove današnje rasprave biti apostrofirane. Smatramo da pruža pravedniju platformu obračuna plaća, ali uz dodatne kriterije i dorade. Budući da je pred nama prijedlog zakona koji je u redovnoj proceduri, vjerujemo da će kroz današnju raspravu iznesene primjedbe u narednom vremenu iznaći se rješenja koja će garantirati pravedniji i ujednačeniji sustav vrednovanja. Zalažemo se za to da zaposlenici budu adekvatno plaćeni, da mogu dostojanstveno živjeti od svoga rada, ali isto tako smatramo da treba uvesti načelo pravednosti, ravnopravnih uvjeta, ujednačenosti i socijalne pravednosti bez neutemeljenih privilegija. I na kraju vjerujem da zajednički dijelimo opravdani strah od …/Govornik se ne razumije./… kvalitetnih i stručnih kadrova zbog niskih ili minimalnih plaća, što neće doprinijeti sigurno većoj učinkovitosti lokalne i regionalne samouprave. Ali isto tako imamo i dovoljno vremena do drugog čitanja nadopuniti ovaj prijedlog zakona sa dodatnim kriterijima koji će na još kvalitetniji način ponuditi rješenja iz prijedloga ovog zakona u čemu će i klub HSS-a aktivno sudjelovati. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38133" n="834">
					<seg xml:id="ParlaMint-HR_T6.S13.u38133.s0">Hvala. Imamo jednu prijavu ispravka navoda. Uvaženi kolega Hanžek. Izvolite.</seg>
				</u>
				<u who="#HanžekIvan" ana="#regular" xml:id="ParlaMint-HR_T6.S13.u38134" n="835">
					<seg xml:id="ParlaMint-HR_T6.S13.u38134.s0">Pa ja, razumijemo svojega kolegu jer je u dosta teškoj situaciji, donedavno je bio član predsjedništva udruge gradova, sad mora napasti stav pred udruge gradova. Ja samo želim ja ga ispraviti iako je ispravak prijedloga zakona. Ovdje veli, on je rekao da su mjerila u zakonu. Nisu mjerila. U zakonu su mjere. Mjerila ni jednog nema, financijskog, fiskalnog, kadrovskog kapaciteta, broja stanovnika ili slično. Ovo su samo mjere.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38135" n="836">
					<seg xml:id="ParlaMint-HR_T6.S13.u38135.s0">Hvala lijepo. U ime kluba SDSS-a uvaženi kolega zastupnik Ratko Gajica. Izvolite kolega. A još se vi to utvrdite dva, vi ste obadva iz predsjedništva.</seg>
				</u>
				<u who="#GajicaRatko" ana="#regular" xml:id="ParlaMint-HR_T6.S13.u38136" n="837">
					<seg xml:id="ParlaMint-HR_T6.S13.u38136.s0">Zahvaljujem potpredsjedniče. Kolegice i kolege. Ja ću kratko komentirati ovaj prijedlog o komu razgovaramo i reći ću najprije da se uz načelne primjedbe da se linearnim mjerama može proizvoditi stanovita nepravda ili da se time ograničava autonomija. Ili da može doći kao što je ovdje rečeno do odljeva sposobnih ljudi. Dakle, unatoč tome svemu ovo pitanje lokalne samouprave pa i u širem smislu treba otvoriti. Mislim da je vrijeme i nužda da se to pitanje otvori. Ja razumijem da ovaj zakon koji smo mi dobili ovdje kao prijedlog, otvara samo jedan segment toga što podrazumijevamo pod lokalnom samoupravom i čini mi se da ga otvaramo recimo tako na razini geste. Bez obzira što to nosi i financijske efekte. Ali mi njega ovog trenutka otvaramo na razini političke geste imajući u vidu da smo u teškoj situaciji, imajući u vidu da i ovdje zasjedamo izvanredno zbog pitanja koja su izvanredne naravi i da time hoćemo poslati poruku da u svim segmentima hoćemo nešto promijeniti pa i na pitanju novaca. I upravo zbog toga, zbog ove geste i zbog poruke podržavamo ovu akciju i podržavamo ovaj zakon. Naravno vidjet ćemo na kraju kako će konačan prijedlog ispasti. Ali to pitanje kažem mora se otvoriti ili drugačije da kažem, nešto se u tom segmentu mora napraviti. Ali dodajem, nije dovoljno da o ovom pitanju razgovaramo samo na razini geste. Bit će nužno, gospodine ministre, bit će nužno da se otvori ovo ukupno pitanje lokalne samouprave sa sadržajem funkcionalnosti, sa sadržajem korištenja budžeta, sa sadržajem kako se na lokalnom prostoru organizira život u korist građana. Tu ja mislim da ima puno pitanja i još više odgovora koja moramo dati. Ja znadem da se ovim prijedlogom zakona niti to otvara niti je to ovom prilikom moguće. Ali naprosto ukupan paket lokalne samouprave ne može se zaobići kada govorimo o tome da se nešto u tom segmentu mora napraviti. Ovo razumijemo kao prvi korak, ponavljam ovo razumijemo kao političku gestu i kao političku poruku koja hoće u narodu, hoće, očekujem da hoće proizvesti pozitivan efekat. Druga stvar koju ovdje imam potrebu reći. Ovo oko uređenja plaća. Mislim da je trebalo nešto učiniti bez obzira, već sam rekao što se linearnim mjerama može proizvesti nepravda u konkretnim slučajevima pa i u odnosu na konkretne ljude, pa i u odnosu na konkretne poteškoće koje pojedini funkcionari imaju. Čini mi se to sada govorim u sferi procjene, ali čini mi se da se ovim mjerama kako kolega Hanžek kaže postiže barem koliki srazmjer između uloge i važnosti funkcije koju netko u lokalnoj vlasti netko obavlja i visine njegove plaće. Ja sam potpuno svjestan da tu ima raznih odstupanja i da će neki ljudi neopravdano biti zakinuti, kao što će neki sasvim opravdano imati smanjenje plaće. Naprosto zato kada režete zakonom, onda režete na taj način. Ali ja mislim da se ne što je pošteniji srazmjer u plaćanju lokalnih nositelja vlasti hoće postići. Ili barem šaljemo poruku da se tamo zametne razgovor, što je pravedno, što je manje pravedno, a što je nepravedno. Ne znam da li imam pravo reći, ali mi se čini da uz ovo određivanje mjera za utvrđivanje ili drugačije određivanje plaća, da li možemo i pitanje korištenje novaca i budžeta lokalnih samouprava. Vjerojatno je to pitanje koje treba otvoriti vjerojatno ne na ovoj razini. Ali ovo što mi sada radimo i političkim mjerama koje se s ovog mjesta mogu plasirati, vjerojatno treba recimo tako natjerati jedinice lokalne samouprave da se razgovara o tom pitanju. Korištenje novaca iz lokalnih budžeta s gledišta svrsishodnosti, s gledišta racionalnosti, s gledišta poštenije raspodjele, što sve tu dođe. Znamo što to znači. Opet u kontekstu cijele priče koju vodimo i danas i jučer i sutra, a to se zove, dajte da uredimo ili grublje da kažem spasimo javne financije. A i to spada u taj paket. E sada. To je što se tiče plaće. Ja imam potrebu dodati još jednu stvar. I to hajde recimo tako da kažem namjenski. Pored ovog pitanja uređivanja kriterija oko određivanja plaća i nositeljima funkcija i zaposlenicima. Ima mjesta i za otvaranje funkcioniranja sustava lokalne samouprave, iz gledišta funkcionalnosti, i iz gledišta cijene koštanja. Mi smo u nekoliko navrata na ovom mjestu u ovom Domu govorili i često ponavljamo slogan reforma pravosuđa. I međusobno smo se nadam se uvjerili da govorimo o nečemu što je nužno i o nečemu što je korisno. Isto to vrijedi i za upravu. Prema tome, nužna je i reforma uprave i one državne i one lokalne. I čini mi se s istim argumentima i sa istim ciljem. I jako se nadam da ovo što govorimo danas o određivanju ili uređenju plaća neće ostati samo na tome nego bismo nakon toga i radi štednje i radi funkcionalnosti morali otvoriti pitanje funkcioniranja uprave u cjelini jer o tome ovisi i efikasnost lokalne samouprave, o tome ovisi provođenje zakona, o tome ovisi odnos prema građanima, o tome ovisi ostvarivanje ili neostvarivanje brojnih prava običnog čovjeka. Vjerojatno ćemo u svemu tome doći do zaključka da je i u tome nužna ozbiljna rekonstrukcija ili da je i u tome nužan barem ozbiljan rez ali do kojeg zaključka dođemo neka taj bude na snazi. I još ću reći ovdje dvije stvari koje se odnose na to što sam maloprije rekao funkcioniranje uprave. Ja se nekako bojim da nam se sada spajaju dvije nevolje. Jedna je da je administracija brojna, da ne kažem prekobrojna i da puno košta i ova državna i ona lokalna. I druga stvar koja je i jednako loša i jednako opasna a to je da se radi staromodno, da se radi traljavo, da se radi s brojnim mentalnim predrasudama i da se radi bez nužnog respekta prema građaninu kao stranci i prema pravilima koje uspostavlja Zakon o upravnom postupku. Sve je to ozbiljna materija zbog koje se u ovu priču o funkcioniranju uprave, ponavljam uprave u cjelini u Republici Hrvatskoj mora ući, u to pitanje se mora ući. I sad ja ću zaključiti na taj način, na razini geste. Ovaj zakon je dobar, prihvatljiv, hoćemo ga podržati i htjeli bi da proizvede prije svega dobru političku poruku. Možda je to važnije od uštede novaca koja se time može postići, ali predlažemo da se ovo pitanje dakle otvaranja pitanja funkcioniranja uprave u Hrvatskoj u cjelini što prije otvori pa da vidimo što je tu na stvari i da vidimo kako to treba urediti da ona bude efikasnija, da jednako ili nešto manje košta i da nam ne bježe ljudi, kvalitetni ljudi iz tih struktura kao što se to sad događa. Ja sam svjestan da je to veliki ozbiljan zalogaj ali mi smo ovdje mjesto gdje se uzimaju u obzir da ne kažem u usta i veliki zalogaji, naročito ozbiljni politički zalogaji. Zahvaljujem.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38137" n="838">
					<seg xml:id="ParlaMint-HR_T6.S13.u38137.s0">Hvala lijepo. U ime Kluba nacionalnih manjina uvažena kolegica Zdenka Čuhnil. Izvolite kolegice.</seg>
				</u>
				<u who="#ČuhnilZdenka" ana="#regular" xml:id="ParlaMint-HR_T6.S13.u38138" n="839">
					<seg xml:id="ParlaMint-HR_T6.S13.u38138.s0">Poštovani potpredsjedniče, poštovani ministre, uvažene kolegice i kolege zastupnici. Ja moram reći da imam dojam da je pred nama instant Prijedlog zakona o plaćama u lokalnoj i područnoj samoupravi. Naime, jučer dok smo govorili o proračunu, o novim porezima mnogi odnosno svaki drugi zastupnik govorio je o racionalizaciji u državnoj i javnoj upravi, o milijardama koje se troše na neučinkovitu administracija, o tome kako su potrebni tamo bolni rezovi. Danas kada smo otvorili novi Zakon o plaćama u jedinicama lokalne samouprave i kada govorimo kako su one veće itd. mislim da jednako tako moramo otvoriti jedno bolno pitanje a to je preveliki broj jedinica lokalne samouprave jer zasigurno da na 4,5 milijuna stanovnika 21 županija 127 gradova i 429 općina je svakako previše, previše je i nešto više od 13 tisuća službenika, svakako i 14 milijardi rashoda i prema tome imamo pravo o tome razgovarati, imamo pravo i ovdje govoriti o rezovima i o štednji. Ali kažem, ne bi bilo dobro da to radimo na brzinu. Naime, kada se prati da gotovo 250 jedinica lokalne samouprave dobiva pomoć od države kako bi na neki način prevladali hladni pogon odnosno kako bi preživjeli a da ne govorimo o tome da sve investicije i sve ono što treba biti u službi građana moraju primiti iz državnog proračuna, da veliki dio upravo tih jedinica lokalne samouprave baš zato što se nalazi ili na području posebne državne skrbi bilo da se nalazi u brdsko-planinskim područjima ili na otocima uz određene porezne beneficije koje imaju koriste sredstva ne samo iz fonda za poravnanje već iz Ministarstva financija vrlo često i interventna sredstva Vlade kako bi uopće isplatili plaću. Nama se naime događa da na terenu imamo općine koja cijela općina ima zaposleno 14 građana odnosno 14 zaposlenog od toga pola radi u općini, da prikuplja 240 tisuća izvornih poreznih prihoda što svakako nije dovoljno niti za polovicu tih zaposlenih. Imamo drugu općinu u kojoj je vlastiti prihod gotovo 1,9 milijuna od čega za plaće odlazi 1,5. I o tome bi se dalo suditi i svakako treba odrediti normativ koliko se prihoda izvornih može utrošiti za plaće. Mi smo još 2005. godine Zakonom o lokalnoj samoupravi propisali u članku 90. da se osnovna mjerila za utvrđivanje plaća načelnika, gradonačelnika i župana uređuju posebnim zakonom, no i danas nekoliko puta ovdje je rečeno da zakon nije donesen, da su predstavnička tijela bila prepuštena da donesu odluke o visini plaće zaista bez tih osnovnih mjerila i onda se čudimo kako imamo plaće između 5 i 20 tisuća kuna ovisno o općini ili gradu, odnosno događa nam se da patuljasta općina sa 137 stanovnika ima načelnika koji je plaćen sa 6 tisuća 600 kuna odnosno općina koja ima više od 12 tisuća stanovnika da načelnik radi samo sa 2 tisuće 700 kuna. To odmah ukazuje da zasigurno već ovi kriteriji koji su dati u zakonu nisu najbolje odabrani, jer upravo smo mi definirali gradovi odnosno koeficijente od do, onda općine koeficijente od do, a znamo da na terenu imamo ono što sam već rekla, patuljaste gradove sa tisuću i nešto stanovnika, odnosno općine sa više od 10 tisuća stanovnika, znači daleko veće od pojedinih gradova. I prema tome, raditi gradaciju na temelju općina-grad i temelji ti plaće na to sigurno nije jedini i dovoljan kriterij. Zasigurno da bi taj kriterij trebao imati osnovu i izvorne prihode, svakako i bruto društveni proizvod, ne samo znači broj stanovnika. I jednako tako trebala bi biti definirana visina koliko se tih izvornih prihoda, odnosno do koje granice se može utrošiti izvorni prihodi za plaće, sigurno da bi se tu moglo onda kvalitetnije govoriti i o racionalizaciji i o tome, o egzistenciji, postojanju odnosno opravdanosti jedne takve općine. Rekli smo da kasnimo pune četiri godine u propisivanju osnovnih mjerila za određivanje plaće odnosno naknade županima, gradonačelnicima, načelnicima, kao normalno što kasnimo i sa propisivanjem osnovnih mjerila za određivanje plaća službenika i namještenika. Ako već kasnimo četiri godine, ja ne vidim da ne možemo zaista još malo kasniti. Jeste da je ovo prijedlog zakona u prvom čitanju, da si zaista sada između prvog i drugog čitanja uzmemo dovoljno vremena da napravimo jedan kvalitetni zakon. Ništa toliko ne gori. Kažem, ako je moglo čekati, može još malo i da zaista taj kriterij ne bude kao što sam već naprijed naglasila samo da li je općina, da li je grad, već zaista da uzmemo i druge ekonomske pokazatelje. Naime, u praksi su jedinice lokalne i područne samouprave određivale plaće na različite načine. Imamo znači od kolektivnih ugovora, radilo se o odlukama predstavničkih tijela, radilo se o aktima poglavarstva i jednako tako bilo da su se određivali koeficijenti ili da se radilo o osnovicama za obračun plaće. Uglavnom kažem, svatko se snalazio na svoj način i netko je ovdje rekao, mislim da je to bio kolega Mršić, sve je bilo po zakonu. I ja se slažem da je bilo po zakonu, odnosno mi vrlo često znamo zakon tumačiti na svoj način. Naime, radila sam u jedinicama lokalne samouprave, tamo '97., 2000., kada je uvjet bilo za potpore iz državnog proračuna da ne smiju plaće biti veće od plaće koje su imali tada državni službenici. I kako se mi u svakoj prilici snađemo, snalazili smo se i tada, jedne liste su bile obračun plaća koji je išao na isplatu, a kad se trebalo dokazati koje su plaće prema državnoj upravi tada smo imali jedne druge liste i prema tome opet možemo reći sve je bilo po zakonu, a ipak nije bilo po zakonu. Prema tome, ja sada naglašavam da u ovom normativnom malom neredu, uglavnom danas činjenica je da su plaće u jedinicama lokalne samouprave više nego što su u državnim službama, evo već sam i naglasila i ponovo naglašavam, budući da se radi o gotovo 50% tih jedinica lokalne samouprave koje na određeni način dobivaju sredstva iz državnog proračuna, mislim da zaista je vrijeme da se to regulira. I Klub nacionalnih manjina podržava intenciju ovog zakona kažem, ali očekujemo da će on biti kvalitetniji sa vrednovanjem i još nekih kriterija i normalno da će to biti i jedan od prvih koraka, ali svakako ne i konačni korak, već očekujemo da će novo ministarstvo predložiti i kompletno restrukturiranje jedinica lokalne samouprave i uprave, odnosno da one koje fiskalno nisu sposobne opstati da nestaju, odnosno one koje su sposobne da žive, da se nose sa problemima koje inače jesu date u domenu jedinicama lokalne samouprave, da im treba dati maksimalnu potporu, poštivati i normalno sve one konvencije koje smo potpisali i na nivou Europske unije, odnosno Vijeća Europe i u svakom slučaju takve jedinice imaju budućnost. I tada zasigurno, ukoliko one egzistencijalno i ekonomski mogu svoju postojanost opravdati, tako veliki rezovi neće trebati biti od strane države. Hvala lijepa.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38139" n="840">
					<seg xml:id="ParlaMint-HR_T6.S13.u38139.s0">Hvala lijepo. Isteklo je vrijeme za prijavu pojedinačne rasprave. Prvi za pojedinačnu raspravu se prijavio kolega zastupnik Gordan Maras. Izvolite.</seg>
				</u>
				<u who="#MarasGordan" ana="#regular" xml:id="ParlaMint-HR_T6.S13.u38140" n="841">
					<seg xml:id="ParlaMint-HR_T6.S13.u38140.s0">Hvala lijepo, gospodine potpredsjedniče. Kolegice i kolege. Evo vidim ministar je izašao kratko van, nadam se da će ako ništa onda pregledat snimku koja je na webu kako bi čuo naše primjedbe na ovaj zakon. Ja sam zadovoljan što je ovaj zakon u prvom čitanju, jer smatram da ga treba još dosta doraditi. Intencija ne može biti ta da jedan složeni problem koji se zove određivanje, nagrađivanje, plaćanje u lokalnim jedinicama rješavamo na taj način da uzmemo samo jedan dio problema. Kada govorimo o plaćama pod onim zaposlenima koji su zaposleni u lokalnim jedinicama, moramo znati da njih u ovom trenutku odnosno krajem prošle godine ima otprilike 66 tisuća. Ali ovaj zakon se odnosi na samo njih 13 tisuća, dok su ostali ili proračunski korisnici, njih 23 tisuće ili su zaposleni u komunalnim društvima, njih 29 tisuća. Znači, mi smo od tih 66 tisuća ljudi na neki način odvojili njih 13 tisuća i sad pokušavamo riješiti problem koji se zove nagrađivanje, plaćanje, odnosno plaće tih ljudi. I desit će se masu nelogičnosti, jednostavno nije moguće jedno rješavati bez drugoga. S druge strane, ja sam protiv toga da se mnogi ugovorni odnosi, jer znamo da neki gradovi i općine imaju kolektivne ugovore, rješavaju na taj način da se to prekida zakonom, odnosno da se nekim gradovima i županijama koje možda imaju prihode da bi platile i plaće nešto više, da im se određuje da to ne mogu raditi. Ne vidim koji je to razlog. Evo spomenut ću, pošto dolazim iz Zagreba, primjer Grada Zagreba. Ovaj zakon je apsolutno nelogičan. Gledamo koeficijente koje bi trebali imat pročelnici u Gradu Zagrebu, koeficijenti koji su koeficijenti od 2,5 do 3. To je prosječna, kad se uzme osnovica, to je plaća od 7 i pol do 8 tisuća kuna. E sada uzmite da u Gradu Zagrebu, koji ima proračun od 8 milijardi kuna, postoje uredi kao što je Ured za kulturu, sport i obrazovanje koji ima proračun od 2,2 milijarde kuna što je mnogo veće od mnogih ministarstava koja imamo i onda bi pročelnik takvog ureda trebao imati 7,5 tisuća kuna plaću. Mislim da to nije realno i da to nije dobro i da takve stvari treba u konačnom prijedlogu zakona korigirati. Ili s druge strane, pogledajte primjer Ureda za socijalnu skrb i zdravstvo koji isto ima veliki proračun, ali tu bi pročelnik isto trebao imati 7,5 do 8 tisuća kuna plaću, a sa druge strane ravnatelj doma zdravlja ili neke druge ustanove koja je pod njim će imati 11, 12 tisuća kuna plaću. Znači postoje velike nelogičnosti koje moramo korigirati do 2. čitanja. S druge strane, da potkrijepim da ja smatram da plaće državnih službenika su male, ali ne zbog toga što je možda trenutno teška situacija i ne može se dati više. Jednostavno po mojem mišljenju ima previše zaposlenih u državnoj upravi i da ima nešto manji broj zaposlenih, plaće bi bile više. I onda kada netko efikasno organizira posao, kao što ja mislim da je organiziran u Zagrebu i kad gledate omjer plaće, ukupna masa plaće u ukupnom prihodu, ispada da je u Zagrebu 15% manja ukupna masa plaća u odnosu na prihod nego što je to u državi, a plaće su veće nego što je to u državi. I sada zbog toga što je netko organizirao posao, što može platiti takve plaće, mi njega idemo ograničavati ovim zakonom. Mislim da to nije pravedno i da to ne treba raditi. Zbog čega? U Zagrebu imamo milijardu i pol kuna za plaću od 8 milijardi kuna prihoda, a u državi imamo 24 milijarde kuna za plaće u odnosu na 110 milijardi kuna prihoda. Znači kada bi se omjer izjednačio grada i države, u državi bi se čak uštedjelo milijardu i 800 milijuna kuna. Mislim da to nije dobro i da ne treba na taj način zadirati u prava koja je i Zagreb kao i neki drugi gradovi dogovorio sa svojim zaposlenicima. S druge strane, apsolutno se slažem da je ovo možda najlakše otvoriti ovo pitanje kada pričamo o racionalizaciji, broju gradova i općina i mislim da je neprihvatljivo da općine koje nemaju dovoljno prihoda da pokriju čak niti svoje zaposlene, da imaju profesionalce. Postoji čitav niz općina koje imaju 5, 6 ljudi zaposlenih u administraciji, a prihodi im nisu dovoljni niti da pokriju možda jednu ili dvije osobe. A država sa druge strane dotira. Mi smo imali u ovogodišnjem proračunu otprilike 2,7 milijardi kuna, 2,8 milijardi kuna što smo dali kao tekuće donacije. Znači to je novac koji se daje da se i financira lokalna samouprava. Neću sad spominjat, bilo je nekoliko članaka u novinama, ali imate općinu recimo koja ima prihod 300 tisuća kuna izvorni, a ima 5 zaposlenih ili općinu koja ima 240 tisuća kuna izvornih prihoda, 6 zaposlenih. Mislim da bi trebao biti načelni stav da se ne smije, prvo da ne smije biti načelnik profesionalac u takvoj općini, a s druge strane da ne bi smjeli imat možda više nego jednu osobu koja bi obavljala poslove koji su nužni za funkcioniranje općina. I na kraju, htio bih ovdje da i ministar obrati pažnju na neka pitanja. Kada su plaće u pitanju, vrlo je bitno uspoređivati odgovornosti, posao, količinu posla itd. Evo, ja ću staviti primjer opet kažem gradonačelnika Grada Zagreba, grada koji ima sa okolicom, dobro ima skoro 800 tisuća stanovnika kada se gleda samo njegova uža površina i koji ima 8 milijardi kuna proračun. Njegov koeficijent maksimalni je predviđen ovdje 6. E sada, kada gledamo složenost tog posla i posla recimo predsjednika, evo uzet ću saborskog odbora bilo kojega u Saboru 6,4. Mislim da to nije usporedivo. Ili sa druge strane, gledamo Grad Split koji ima skoro milijardu kuna proračun, a po prijedlogu zakona njegov je koeficijent veliki gradovi i središta od 3 do 5, teoretski može biti i 3. I sad usporedite taj posao i posao recimo ministra u Vladi bez lisnice, bez portfelja koji služi kao operativac da koordinira rad Vlade. Mislim da te neke stvari jednostavno treba dovesti u red i jednostavno da treba obratiti pažnju kako se vrednuje određeni dio posla, a definitivno ne bi parcijalno izdvajao samo službenike i namještenike od onih koji su u gradovima, općinama i županijama zaposleni kao proračunski korisnici ili na neki način da se pokuša odrediti i one koji rade u komunalnim poduzećima. Dešavat će nam se mnoge nepravde i nelogičnosti, mislim da to nije dobro. Ovo što sam htio reći, evo ministar je sad došao pa da napomenem i to, pročelnik u Gradu Zagrebu sa koeficijentom 3, 7,5 tisuća kuna. Stvarno mi nije jasno tko će nam raditi kao pročelnik u Gradu Zagrebu da je vrhunski profesionalac, sa takvom plaćom upravljati sa milijardama kuna, a dobivati kažem 7,5 tisuća kuna, ispod prosjeka onoga što je danas recimo u jednom javnom poduzeću gubitašu kao što je HŽ. Znači pročelnik u Gradu Zagrebu za kulturu, financije, zdravstvo i socijalnu skrb bi trebao imati manje nego što je to prosječna plaća u Hrvatskim željeznicama koje vidimo na koji način posluju. Naravno, teško je to uspoređivat, evo tu je predsjednik Skupštine Grada Zagreba … /Govornik se ne razumije./ … ja sam siguran da će on isto ukazati na te nelogičnosti i na neki način pokušati se izboriti da se one do drugog čitanja zakona isprave. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38141" n="842">
					<seg xml:id="ParlaMint-HR_T6.S13.u38141.s0">Hvala lijepo. Kolega Hanžek, vi ste na redu. Izvolite.</seg>
				</u>
				<u who="#HanžekIvan" ana="#regular" xml:id="ParlaMint-HR_T6.S13.u38142" n="843">
					<seg xml:id="ParlaMint-HR_T6.S13.u38142.s0">Poštovani potpredsjedniče, kolegice i kolege, poštovani ministre. Pa s obzirom da je jedna naša molba koju smo nakon prvog sastanka, tu moram pohvaliti ministra, prvi ministar koji je i prije nego je stavio u proceduru zakon pozvao ono što je mogao pozvati na brzinu u tako kratkom roku i ukratko nas izvijestio o namjerama i da je zapravo rezultat toga da ide u 2 čitanja ovaj zakon. Nisam preveliki optimista, ali sam ipak optimista jer mislim da od mjera možemo doći i do mjerila koja će biti regulirana. Naime, ja jesam član Predsjedništva udruge gradova i nastojim kao član predsjedništva gledati svu puninu, da se ovako pjesnički izrazim, hrvatskog političkog lokalno-samoupravnog područja. Neću govoriti o povodima koji su u određenim vremenima doveli do toga da su formirane općine ovakve ili onakve, gradovi ovakvi i onakvi. Tu smo gdje smo. Sigurno da treba određene kriterije i mjerila ustanoviti jer bez obzira što za sve nas koji smo izabrani neposredno sada zapravo jedino mjerilo kriteriji su naši birači. No ni jedna demokracija nije savršena pa ni nema savršene kontrole od birača, materijalnih i ostalih prava koje tako izabrani dužnosnici imaju. I sigurno da država određene mjerile i kriteriji, određene instrumente treba imati. No mislim da uz to što pohvaljujem da je novi ministar krenuo na tako vrući zalogaj, da kao što je rekla kolegica ispred kluba manjinaca da sad imamo vremena da krenemo u jedan ozbiljan razgovor i da sjednemo i nađemo vremena različite zainteresirane strane. Naime, činjenica je da mi u Hrvatskoj po svim analizama ili po svim saznanjima, ali mi smo tog svjesni, imamo preveliku javnu upravu. Ali opet kad govorim javna uprava, to je sad floskula. Imamo tijela s javnim ovlastima, agencije sukladno europskim propisima i tu smo preselili uvjeravaju me, ja vjerujem, najkvalitetnije ljude. Oni imaju izvore financiranja, da li iz proračuna, da li iz pružanja usluga, ali smo istovremeno na njihova mjesta u ministarstvo doveli ljude koji su bili spremni pristati na takve uvjete da imaju sigurno radno mjesto, ali da baš plaća nije bog zna kakva. Ali ni bog zna kakav rad kao što vele Hrvati nemreš me tak malo platiti kak ja morem malo delati. I to treba biti dio paketa u razgovoru kojeg ćemo zajednički voditi, jer sad miješamo kruške i jabuke. Moj kolega Krešo Gulić evo sad ga gledam, ne zato da ga posebno ističem, nego tu su primjeri o kojima smo razgovarali ovih dana. Ja sam prije 8 godina došao, skinuo sam 10% svim zaposlenicima plaće, sebi 15% i za 25% smanjio broj zaposlenih. U 8 godina nismo dizali plaće, nego smo prije 4 godine uveli božićnicu i K15 i rasle su plaće samo za onih 0,5 po godini staža. Neki drugi nisu imali izvora drugi, nego i državne subvencije i rastao je aparat. Ja znam iz središta gdje imaju i gradovi gdje je bilo osnova u materijalnom položaju, ali iz političkih razloga i opozicija sadašnje ovdje u Saboru i vlast, jer je miješana situacija na terenu su odjedanput narasli za 30 ili 40%, ono što je rekla kolegica iz HNS-a. Problem koji će posebno se, biti naglašen u ovoj situaciji da kao što je rečeno imamo stečena prava. I sada da budem snalažljiv, ja ću predložiti, kad bi prošao ovo u prvom čitanju, jednom čitanju, da moja tajnica ode u javnu vatrogasnu postrojbu jer ima kolektivni ugovor umanjen za 6%, ali je to to, bit će bolje, da pročelnica za financije, da je prebacim i zaposlim ju u dječjem vrtiću jer ima kolektivni ugovor potpisan sa gospođom Strugar, da neke zaposlenike stavim u gradske komunalne firme i da zapravo ostanem samo ja, a onda ću i ja prijeći na plaću saborsku i jedna tajnica koja će primati stranke i slati ih od vrtića do vatrogasnih udruga. Ovo sad malo karikiram, ali zapravo da oni koji ne znaju shvate složenost problema u kojem se nalazi lokalna samouprava. Nije ni državna uprava jednaka i jednako sve u državnoj upravi kad se mnogima od nas čini koje dobro ne poznajemo, ali nije ni lokalna samouprava rješenje koje se može Damaklovim mačem presjeći. Stoga pozdravljam inicijativu, normalno da neću glasati za prijedlog ovo u prvom čitanju, ali vjerojatno u drugo čitanje će otići i pozivam zaista i stavljam se na raspolaganje, ali vjerujem i ostali članovi udruge gradova i općina i stručne službe da pokušamo naći jedno rješenje koje neće izazvati egzodus kao što je rekla kolegica stručnih ljudi. Netko tko sad ima kod mene između 6 i pol i 7 tisuća plaću kao inženjer, kao referent došao je sa 8 iz građevinskog poduzeća, ali da se riješi terena uspjeli smo ga nagovoriti, vratit će se jer će već sad u ovom trenutku imati između 10 i 12 u građevinskoj tvrtki sa ovim iskustvom i upoznavanje rada u upravi. Ostat će nam oni koji se nigdje drugdje neće moći …/Loša snimka, govornik se ne razumije./…, ali mene još najviše boli da će moje četiri djelatnice koje imaju 30 godina, 32 godine staža, koje su na 4 sata, koje imaju tešku zdravstvenu ili obiteljsku situaciju doći u situaciju da im se umanjuje plaća za 35 do 40%. To mene boli i od toga se ja bojim. Za nas koji smo gradonačelnici, načelnica općina ili župani, mi smo to odabrali, to je naš odabir, pa sa žrtvom ili sa rizikom koje nose, međutim ti ljudi nisu odabrali. Oni su tu, oni su zatečeni, neki od njih vrhunski rade posao, neki manje dobro, ali nemojmo rezati glave svima koji su viši od 170, a onda ćemo donositi mjerila kakvi bi svi trebali izgledati, jer naknadno se glava neda prišiti na tijelo. Stoga pozivam. Znam raspoloženje, ali opet istovremeno da velim da ja uzmem u zaštitu ministra, da hvala Bogu da smo došli do trenutka da se to pitanje pokrenulo i da idemo ozbiljno u taj zahvat, da ne žurimo, ali opet i da ne otežemo po hrvatskom običaju, pa da 5 godina izgubimo da dođemo do zakona, nego da pokušamo do kraja godine doći sa jednim kvalitetnim rješenjem i za državnu i za lokalnu i za regionalnu upravu koje će piti vodu. Nikad neće svi biti zadovoljni s njim, ali koje će raditi manje nepravdi nego što ih sad rade ova pretjerivanja i u plaćama i dužnosnika, kao i u plaćama službenika u pojedinim jedinicama lokalne ili regionalne samouprave. Evo poziv i zahvaljujem na inicijativi, ali poziv da idemo zajedno dalje.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38143" n="844">
					<seg xml:id="ParlaMint-HR_T6.S13.u38143.s0">Dobro, idemo onda zajedno dalje. Uvaženi kolega Boris Šprem.</seg>
				</u>
				<u who="#ŠpremBoris" ana="#regular" xml:id="ParlaMint-HR_T6.S13.u38144" n="845">
					<seg xml:id="ParlaMint-HR_T6.S13.u38144.s0">Hvala lijepo poštovani gospodine potpredsjedniče. Gospodine ministre, kolegice i kolege. Evo ja se nadam da u ovih 7 minuta se neću ponavljati, barem ne puno u odnosu na ostale kolege. Najprije bih upozorio na ustavni osnov u donošenju ovog zakona. Uobičajeno je da se predlagatelj zakona poziva na članak 2. Ustava Republike Hrvatske kada predlaže donošenje zakona. Ali ne treba zanemariti u ovom slučaju kada se u ovom zakonu radi članak 4. Ustava koji kaže &quot;u Republici Hrvatskoj državna je vlast ustrojena na načelu diobe vlasti na zakonodavnu, izvršnu i sudbenu, a ograničena je Ustavom zajamčenima pravima na lokalnu, područnu (regionalnu) samoupravu&quot;. Ovo je po meni ključna odredba Ustava koja onemogućava bilo koga, a pogotovo Vladu Republike Hrvatske kao da tako kažem najodgovornijeg predlagatelja jednoga zakona, da zadire u samoupravnu sferu lokalnih zajednica. Jer ovaj članak 4. govori zapravo o tome da se tri vlasti u Republici Hrvatskoj ograničene su jedno i ograničavaju se jedino sa ovom četvrtom, a to je vlast na lokalnoj razini. I zato treba jako dobro paziti kada se ide regulirati pogotovo u novoj sferi kao što su ovdje plaće, u odnose u lokalnim zajednicama. Ovdje se dovodi u pitanje samostalnost u slobodi raspolaganja svojim sredstvima. Moram reći da nijedna vlada ni HDZ-ova do sada ni SDP-ova ovo nije radila sa ovakvim zakonom. Ovdje je riječ o plaćama. Jer jedno je utvrđivati 2001. godine ministre koeficijente, kriterije za koeficijente, a drugo je određivati osnovice za plaću. Jer se određivanjem osnovice za plaću i okvirnim koeficijentima zapravo određuje sama plaća. E tu je problem. Ne treba izazivati totalni konflikt države i lokalne samouprave, jer sada je već ovo korak ka potpunoj centralizaciji države. Ključni problem je veliki broj lokalnih jedinica i veliki broj administracija u tim jedinicama. Kao što je sam ministar rekao u Republici Hrvatskoj u prosjeku negdje oko 23% sredstava namijenjene za financiranje lokalne samouprave odlazi na rashode na zaposlene. Ovaj puta nije spomenuo ali spomenuli ste gospodine ministre na jednom odboru na kojem sam ja bio, sigurno ste to sada zaboravili reći, u Europskoj uniji je to 9%. Dakle, svega 9% se izdvaja za zaposlene od sredstava namijenjenim lokalnim zajednicama. I tu je ključni problem rekao bih. i moramo ja vidim rješenje kako način, kriterije da se smanje rashode za zaposlene u Republici Hrvatskoj u lokalnim zajednicama. To je naš problem, to je naš zajednički problem i vlasti i opozicije. A za taj problem vidim da je moguće riješiti kroz članak 135. Ustava gdje se kaže da &quot;jedinice lokalne područne (regionalne) samouprave imaju pravo u okviru zakona svojim statutima samostalan red unutarnje ustrojstvo i djelatnost svojih tijela, te ih prilagoditi svojim potrebama i mogućnostima&quot;. Tu bih našao dakle uporište da se zakonom pronađe način, dakle kriteriji da se smanji administracija, barem se meni tako čini Posljedice idem prema samom kraju, koje ja vidim, koje su loše ovog koncepta zakonskog su u tom što sada ove disproporcije za koje se slažem da su jednim dijelom između lokalnih vlasti, njihovih tijela i plaća koja imaju čelnici pojedinih sredina u odnosu na čelnike države i u državi, da su te disproporcije neracionalne i da ih ima i da ih treba riješiti. Ali ovakvim prijedlogom ćemo doći do novih neusklađenosti gdje ćemo recimo imati raspon, gospodin Maras je spominjao jedan primjer, ja mogu spomenuti jedan drugi. Evo recimo u Gradu Zagrebu gdje bi recimo npr. jedan pročelnik može to biti Ureda za gospodarstvo imao plaću negdje oko 7,5 tisuća do 8 tisuća kuna, koliko sam uspio izračunati, ali bi zato jedan djelatnik neka to bude primjer vozača ZET-a, imao višu plaću od pročelnika. Zašto? Zato što se on nalazi u trgovačkom društvu u vlasništvu Grada Zagreba, tamo radi, tamo ima odgovarajuću plaću. A inače je prosječna plaća, sada ću vas odmah obavijestiti u Zagrebačkom holdingu 6 tisuća 400 kuna mjesečno. Prema tome, mislim da taj odnos između pročelnika jednog ureda u jednom tako veliko gradu, gdje se raspolaže sa ukupno 8 milijardi kuna, što iznosi pola proračuna svih lokalnih zajednica, mislim da to ne bi bilo dobro. Time bismo došli naravno do odlijeva sposobnih stručnih kadrova i tih apsurda bi bilo sve više i više. I na samom kraju Zakon o lokanoj samoupravi, gospodine ministre kaže da se mislim da je to članak 90., utvrđuju kriteriji za utvrđivanje plaća dužnosnika, kriterije. E sada, da li smo mi izašli izvan tih kriterija kada smo propisivali i osnovice plaća dužnosnika, ali ja mislim da jesmo. Da to nije isto. Naprosto pošto je ovo prvo čitanje zakona ja vas na to upozoravam. I na samom kraju dakle zakon je po meni zaključno upravo pravno sporan. To sam na početku rekao. On je problematičan za uređivanje odnosa koji spadaju u samoupravnu sferu. Upitna je i njegova učinkovitost jer obrazloženjem zakona nije egzaktno navedeno koje bi se uštede postigle na ovaj način. I kao što je u izvješću Odbora za lokalnu samoupravu rečeno, da se ne vidi da li ukupna masa sredstava veća ili manja nakon primjene ovog zakona. Ja se dakle nadam da se ovaj zakon neće ni pojaviti u drugom čitanju. I da ćete vi od njega odustati i tako ćemo riješiti ovaj problem. Hvala lijepa.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38145" n="846">
					<seg xml:id="ParlaMint-HR_T6.S13.u38145.s0">Evo i to su predložena rješenja, pa da čujem dalje raspravu. Zastupnik Jovanović. Izvolite kolega.</seg>
				</u>
				<u who="#JovanovićŽeljko" ana="#regular" xml:id="ParlaMint-HR_T6.S13.u38146" n="847">
					<seg xml:id="ParlaMint-HR_T6.S13.u38146.s0">Hvala gospodine potpredsjedniče. Pa evo ja se pridružujem onima koji smatraju da je ovaj zakon potpuno promašen. A promašen je i način na koji se htio donijeti. Dakle, uopće se nije razgovaralo niti sa udrugom gradova niti sa sindikatima. Istina, jedan sastanak je organiziran ali taj sastanak nije bio nikakav dijalog nego je predstavnicima gradova i županija jednostavno prezentiran novi obračun plaća i rečeno je da će .../Govornik se ne razumije./... na izvanrednu sjednicu Sabora. Ajde pomak je to što je ovo prvo čitanje pa se nekakve promjene mogu učiniti ali najbolje bi bilo da ovakav zakon uopće ne ide u drugo čitanje nego da se u narednom periodu zajedno sa udrugom gradova, zajedno sa udrugom županija, zajedno sa sindikatima izradi potpuno novi zakon koji bi na adekvatan način riješio i probleme u plaćama u jedinicama lokalne samouprave. Dolaskom krize vrludanjima u pronalaženju izlaza iz krize mnogi su se odjednom sjetili da su gradovi i jedinice lokalne samouprave zapravo jedan od glavnih razloga velike potrošnje u javnom sektoru, kao da je ovakvo ustrojstvo od jučer. A ono je dobro znamo od 1993. a i dobro znamo zašto je takvo. To je bio primjer političkog voluntarizma kojem je jedini način, jedini cilj bio zapravo promijeniti sliku Hrvatske u cilju ostvarivanja političkih interesa. Prema tome, možemo slobodno reći da je teritorijalno ustrojstvo Hrvatske danas primjer političke korupcije. Dakle, cilj ovakvog teritorijalnog ustrojstva bilo je osvajanje političke vlasti. Kolega Markovinoviću, suzdržite se od komentara, možete kasnije komentirati tako da dignete pločicu sa replikom i reći to što mislite. Prema tome, ja smatram da je ovakav prijedlog koji je došao od gospodina ministra Mlakara opasna namjera Vlade da predloženim Zakonom o plaćama službenika i namještenika nekritički bez potrebne analize u maniri najgorih socijalističkih uravnilovki određuje odnosno smanjuje plaće lokalnoj samoupravi. Dakle, danas je jasno da veliki broj jedinica lokalne samouprave apsolutno nema razloga da postoji osim tog političkog korumpiranog interesa da se na taj način osvaja vlast jer jednostavno nemaju nikakve fiskalne kapacitete da mogu na temelju vlastitih prihoda ostvarivati funkciju koju imaju. Prema tome, prvo što se trebalo učiniti kada se odlučilo ići sa ovakvim zakonom napraviti cjelovitu analizu svih 557 jedinica lokalne samouprave, utvrditi broj zaposlenih, utvrditi njihove prihode, utvrditi strukturu zaposlenih, potrebne kvalifikacije, radne prostore i na temelju toga možda ići onda u prijedloge. Govori se da je neracionalno zapošljavanje u jedinicama lokalne samouprave uopće se ne uzima u obzir da je 2001. godine donesen čitav niz propisa kojima su jedinice dobile nove zadaće u osnovnom školstvu, u zdravstvu, u socijalnoj skrbi, vatrogastvu, obvezu financiranja decentraliziranih funkcija u osnovnim i srednjim školama, zdravstvu, socijalnoj skrbi preuzeli su 53 lokalne jedinice, 20 županija i Grad Zagreb, 32 grada obvezno financiranje javnih vatrogasnih postrojbi preuzele su 62 lokalne jedinice. Dakle, to je jedan od razloga zašto je u proteklom periodu došlo do porasta broja zaposlenih u jedinicama lokalne samouprave. A ono što je vrlo zanimljivo i Svjetska banka je rekla da u javnom sektoru u Republici Hrvatskoj ima previše ljudi, dakle taj broj od 240 do 260 tisuća ne zna se točno, evo ni ministar Mlakar ne zna koliko je zapravo ljudi zaposleno u javnoj upravi. Ali u proteklom mjesecu gospođa premijerka u 17 dana njenog mandata zaposleno je 40 novih ljudi u ministarstvima u Republici Hrvatskoj. Kolega Kajin je rekao svaki tjedan rebalans jedan. A mi kod gospođe premijerke imamo svaki dan novi jedan zaposlenik u njenim ministarstvima. Da li je to rješenje za recesiju? Da li je to rješenje za smanjenje troškova i rashoda ove države? Prema tome, čuli smo kakvi su primjeri u Zagrebu. Ja vam mogu reći kakvi su primjeri u Rijeci. Dakle, Rijeka je na razini upravo europskog prosjeka. Uprava čini 10% proračuna, dakle 9% je nekakav europski prosjek, kod nas je nešto manje od 10%. Mi smatramo da imamo vrlo kvalitetnu upravu, dokazali smo to i preuzimanjem Gradskog odjela za urbanizam koji je u potpunosti riješio sve zaostatke koji su prije toga bili prisutni dok je bio na županijskoj razini. I što bi se sad dogodilo? Takav jedan pročelnik koji ima plaću od 25 tisuća i 500 kuna pao bi na plaću od 8 tisuća i 400 kuna. Dakle, mi ne trošimo previše, naša uprava je unutar 10%, naši pročelnici imaju plaću koja odgovara njihovim sposobnostima i rezultatima rada, naša uprava je mala, učinkovita i efikasna sa dobro plaćenim ljudima. I sa ovim prijedlogom gospodina ministra naš pročelnik bi izgubio 45% svoje plaće. Pa mislim, što je to? Da li je to uravnilovka? Da, to je socijalistička uravnilovka i mislim da na to ne možemo pristati. Ali uzmimo jednog običnog referenta sa 4 tisuće 700 kuna pao bi na 3 tisuće 600. Sad mu dodajte ove namete koji također se uvode. Od čega će taj čovjek živjeti? Zašto? Jer je tako odlučio ministar Mlakar. Prema tome, ovaj zakon je apsolutno neprihvatljiv i smatram da u rujnu nakon što se provede cjelovita analiza, nakon što se konzultiraju udruge gradova, udruge županija, sindikati moramo dobiti potpuno drugačiji zakon u kojem će se uzeti u obzir i veliki gradovi, njihov status, njihove obveze i to što rade ljudi koji su zaposleni u njihovim upravama. Ja osobno smatram da pročelnik u velikim gradovima ne može imati manju plaću od državnog tajnika i predlažem da se to riješi na taj način. Naravno, apsolutno podržavam prijedloge koji su došli od Udruge gradova a to je da se pitanje plaća u lokalnoj i područnoj samoupravi ograniči na način da se uredi ograničavanjem udjela ukupnih rashoda za plaće dužnosnika, službenika i namještenika u ukupnim prihodima lokalnih vlasti bez primitaka a da se same visine plaća prepuste određivanje jedinicama lokalne samouprave. Naravno, ja moram upozoriti da bi kršenje kolektivnog ugovora sigurno moglo dovesti do sudskih tužbi a iskustva pokazuju da takve sudske tužbe u pravilu idu u korist onih koji su tužili što bi dodatno opteretilo jedinice lokalne samouprave jer bi morali plaćati brojne tužbe koje bi bile pozitivno riješene. Prema tome, ovaj zakon ne donosi nikakvu korist ni ne rješava ni na koji način recesiju u Hrvatskoj a stvara ogromne probleme za normalno funkcioniranje gradskih uprava i treba ga u cijelosti odbaciti.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38147" n="848">
					<seg xml:id="ParlaMint-HR_T6.S13.u38147.s0">Hvala. Kolega zastupnik Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38148" n="849">
					<seg xml:id="ParlaMint-HR_T6.S13.u38148.s0">Poštovani gospodine ministre, prvo vam se želim zahvaliti što ste došli ovamo u Sabor slušati naša razmišljanja o ovom zakonu jer je u prvom čitanju i doista želim vjerovati da to ne bude prvi put ni zadnji put, da ćete uvijek dolaziti čuti mišljenje saborskih zastupnika jer to je jedna od rijetkih ali po meni dobrih praksi da ministri slušaju nas što mislimo o određenom zakonu. I svoju kritiku kod ovog zakona neću usmjeriti prema niti Vladi niti HDZ-u nego koalicijskom partnerima jer bez njihove potpore ovom zakonu njega niti bi bilo niti bi imao šanse proći, dakle smatram da su i Hrvatska seljačka stranka, Socijalno-liberalna stranka i Srpska demokratska samostalna stranka u velikoj mjeri pomogli da u jednoj euforiji napada na lokalnu i regionalnu samoupravu se izrodi ovakav zakon. Na što bih vas, gospodine ministre, želio upozoriti. Prvo, Europska povelja o lokalnoj samoupravi zabranjuje ovakvo ponašanje središnje vlasti, jer se bez konzultacije sa lokalnom doista ovakvi prijedlozi ne bi smjeli davati. Čini mi se i da hrvatski Ustav nije naklonjen ovakvom načinu rješavanja problema, posebice zbog toga što postoje kolektivni ugovori i suspenzijom kolektivnih ugovora ovih zakonom doista ne bi učinili dobar posao. Ja ću dati svoje prijedloge i ukoliko ovakav zakon prođe, doista ćete nesvjesno dati za pravo onima koji isključivo iz neznanja govore lokalna uprava. Ja znam da vi znate da izraz lokalna uprava je jednak izrazu drveno željezo, jer ako je uprava onda je državna, ako je samouprava onda je lokalna. Dakle samo o lokalnoj i regionalnoj samoupravi možemo razgovarati. I protivim se svim galamdžijama u posljednje vrijeme u Hrvatskoj koji se jedan dan zaklinju u lokalnu samoupravu, a drugi dan bi ukinuli 200 ili 400 općina u Hrvatskoj. Ja smatram da građanima ove države treba ponuditi model, novi model komunalnog uređenja kojega im damo na referendum pa onda građani nek odaberu i odluče da li je ovaj broj općina i gradova doista prevelik, premali, optimalan ili bilo koji drugi. Problem s plaćama u lokalnoj i regionalnoj samoupravi objektivno postoji, ali Vlada je i bez ovog prijedloga zakona taj problem mogla riješiti. Primjerice, Zakonom o izvršenju proračuna se utvrđuju kriteriji i formula pod kojim uvjetima neka općina, grad ili županija imaju pravo na sredstva državnog proračuna. Postoje i sredstva regionalnog razvoja gdje postoje određeni kriteriji, ali zanimljivo je da ni u jednom od tih propisa kojih sam se sad u ovom trenutku sjetio nije ugrađen element, stavka rashodi za zaposlene u odnosu na proračun te iste jedinice ili recimo iznos po glavi stanovnika. A da je država doista htjela, Vlada da je doista htjela mogla je te kriterije uvesti prije 4,5 6, 8, 10, 12 godina. Upravo zbog toga da se spriječi situacija da neke općine u rashode za zaposlene izdvajaju 60% svoga proračuna, a onda sutra od države traže novac za redovno funkcioniranje. Dakle, jako se zalažem za opstoj i punu autonomiju lokalne i regionalne samouprave, ali je točno da su neki čelnici pretjerali i sa svojim plaćama, ali i plaćama svojih zaposlenika. A da li država ima mehanizme i podatke temeljem kojih može utvrditi pravovaljane kriterije i povući granicu i reći koji je u kriterijima i koji nije. Gospodine ministre, raspolažem s podacima za 2007. godinu od Ureda državne revizije prema kojima je kompletna lokalna i regionalna samouprava, dakle sve općine, svi gradovi i sve županije, u rashode za zaposlene izdvojila 3 milijarde 700 milijuna kuna. Netko je danas govorio o 14 milijardi, netko će sutra govorit o 24 milijarde, to su lažni podaci. Dakle, 3 milijarde 700. U prošloj godini to nije moglo biti veće od negdje oko 4 milijarde. Prosječno, bez Grada Zagreba, izdvajanje u rashode za zaposlene je bilo 15,1%, u Gradu Zagrebu 18,1% u odnosu na ukupni proračun. Ako je prosjek Hrvatske 15,1%, svi koji su iznad toga ili će smanjiti rashode za zaposlene ili neće imati pravo na državne pomoći i intervencije. Međutim, unutar tih 15,1% postoje neki koji su daleko ispod tog postotka i neki koji su daleko iznad toga. Pa tako primjerice u Međimurskoj županiji općine, gradovi i županije, dakle govorimo o lokalnoj i regionalnoj samoupravi, od svog proračuna za zaposlene izdvajaju samo 11,2% ili ako to preračunamo po glavi stanovnika, a podsjećam da državna uprava po glavi stanovnika košta godišnje 5000 kuna, odnosno da država za plaće izdvaja 20% svoga proračuna, po glavi stanovnika u Međimurju je dovoljno godišnje 339 kuna za financiranje kompletne lokalne i regionalne samouprave. S druge strane, u Zagrebu za to izdvajaju čak 18,1% odnosno po glavi stanovnika 1642 kune. Ne može me nitko uvjeriti da postoji takva razlika u dobroj organizaciji i kvaliteti lokalne samouprave da bi takve velike razlike bile u iznosu sredstava koje treba izdvajati za zaposlene. U Zagrebačkoj županiji taj postotak je 13,5, Krapinskoj 11,3, Varaždinskoj 12,6, Vukovarskoj 13,6. Recimo, uzeo sam tri, četiri koje su ispod prosjeka. Iznad prosjeka su Zagreb sa 18,1, Sisačko-moslavačka sa 18,4, Ličko-senjska sa 17,6, Dubrovačko-neretvantska 16,8 ili ako hoćete po glavi stanovnika najracionalniji su Međimurska sa 339, Varaždinska sa 451 kunu, Osječka sa 514. A najrastrošniji su opet Grad Zagreb za 1642, pa onda imamo Primorsko-goranska 1144, Istarska 1200, Dubrovačka 1089. Nije mi jasno, ne mogu razumjeti ni broj zaposlenih, ni visinu izdvajanja koja je tako različita od lokalne odnosno do regionalne samouprave. I ovim ovakvim pristupom kao što ovim zakonom predlažete, sve pokušavamo svesti u prosjek istog siromaštva što nije dobro. Oni koji su dosad bili štedljivi, koji su izdvajali najmanje postotke za rashode za zaposlene, bilo u odnosu na proračun, bilo po glavi stanovnika, ne smijemo i dalje pritiskat u odnosu na ono što smo dosad imali. Nije pravedno naprosto. Oni su dosad bili racionalni, nagradimo ih. Ja se slažem da pitanje plaća župana, zamjenika gradonačelnika, zamjenika načelnika i zamjenika je dobro da se zakonom ograniče, limitiraju i protiv toga čak većina njih nema. Ali što se tiče stručnog kadra u lokalnoj i regionalnoj samoupravi moramo dati za pravo tim neposredno izabranim čelnicima da ograničenje u ukupnoj potrošnji u odnosu na proračun i po glavi stanovnika slobodno raspolažu. Sve ove podatke, dakle u odnosu na ukupni proračun i po glavi stanovnika za zaposlene kao stavka rashoda za zaposlene, ja vam ih mogu dati jer doista su službeni podaci i vidjet ćete da samo njihovom primjenom u Zakonu o izvršenju proračuna, u Zakonu o regionalnom razvoju, odnosno kriterijima zakona, kao i u zakonima i propisima koji reguliraju pravo na državnu dotaciju lokalne samouprave. Rješavamo sve te probleme, a s druge strane racionalnima do sada, štedljivima i poštenima omogućavamo da nadalje funkcioniraju, imaju isti odnos plaća bez ovog ograničenja, a po izračunu koji sam gledao, doduše napravio na brzinu, u nekim sredinama došlo bi do smanjenja plaća čak za 36%. Zbog toga smatram da do drugog čitanja ili zakon doradite ili da predložite Vladi da ova ograničenja i želje za štednjom pretočimo u druge propise na temelju podataka koji su dostupni službenim izvorima. Hvala lijepa.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38149" n="850">
					<seg xml:id="ParlaMint-HR_T6.S13.u38149.s0">Hvala lijepo. Dalje slijedi rasprava uvažene kolegice Biserke Vranić. Izvolite kolegice. Nema je. Gubi pravo na raspravu. Ali je zato tu kolegica Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38150" n="851">
					<seg xml:id="ParlaMint-HR_T6.S13.u38150.s0">Hvala lijepa poštovani gospodine potpredsjedniče, poštovani gospodine ministre, kolegice i kolege. Dobro, svi se slažemo i svima je to dobro znano da lokalna samouprava nije nikakva izvedenica od državne vlasti, nego u suvremenim i razvijenim demokracijama koje je njeguju i razvijaju već stotinama godina smatra se 4. granom vlasti. Još je … /Govornica se ne razumije./ … govorio kako snaga slobodnih naroda leži u lokalnoj samoupravi. I kojim pravom molim vas država sada kada je potrošila vlastiti novac želi zagrabiti na indirektan način u novac koji pripada lokalnoj zajednici bez da ispunjava svoju temeljnu ustavnu zadaću da je dužna pomagati osim Hrvata u Bosni i Hercegovini i vlastite građane u pojedinim jedinicama lokalne samouprave? Zabrinjavajuće je da se već stvorio jedan poveći smotuljak neustavnih zakona u zadnje vrijeme. Žalosno bi bilo gospodine ministre da prvi vaš prijedlog koji branite ovdje kao resorni ministar u Hrvatskom saboru bude upravo takav. U ovih 6 godina sakupilo se 9 zakona koje je klub SDP-a uputio Ustavnom sudu. Neke je Ustavni sud uvažio, ukinuo, dao za pravo nama zastupnicima i ukinuo takve zakone. Neki još uvijek čekaju, a neki su protekom vremena, tractu tempore izgubili svaki smisao. Dakle, pitanje je što će biti i sa ovakvim zakonom. Dakle, umjesto da Vlada bude što opreznija s obzirom da joj se to u zadnje vrijeme počesto počelo događati, ona nastavlja istom navadom šaljući u Sabor neustavne zakone. Ovdje je već više puta bila citirana odredba članka 137. Ustava, a kako to izgleda treba stalno ponavljati jer mi smo ovdje prisegli na Ustav, ali nekome je dovoljno da je prisegao svom stranačkom vodstvu i nije važno što piše u Ustavu i onda se mehanički dižu ruke, umjesto da se vježba ujutro kod kuće, onda se ovdje usput odvježba i digne se ruka i za neustavna rješenja, a to neovisno od koga dolazilo takve i takve stvari ne mogu prolaziti bez obzira na stranačku pripadnost. Naime, odredba članka 137. sasvim je jasna koja govori da jedinice lokalne i područne (regionalne) samouprave imaju pravo na vlastite prihode kojima slobodno raspolažu u obavljanju poslova iz svog djelokruga. Kada smo donosili Zakon o lokalnoj samoupravi i bilo je tada upravo i rečeno da će se plaće urediti posebnim zakonom. Već tada sama ta najava u tom zakonu izazvala je dosta prijepora i s jedne i s druge strane bili su gotovo svi zastupnici jednodušni da to ne može biti predmet na takav način zakonskog rješenja te se od toga odustalo. Dosta vremena je prošlo, dosta vremena je prošlo da ovaj zakon ovakve naravni nije donesen jer se Vlada nije naprosto usudila donositi takav zakon. Ali sada kada treba namaknuti novac pa makar i protuustavno, dakle više tolika je kriza da se gleda bilo gdje, da se novci namaknu, odnosno da se pokaže tobožnja briga za građane koja eto, ima skupu i lokalnu samoupravu koju je sama izabrala. Nije ju izabrala država, nije ju izabrala Vlada. Sigurno bi to drugačije izgledalo da je Vlada izabirala. Dakle, što se događa? Najprije se pošalje jedna medijska potjernica pa se stvara dojam i podgrijava nešto što je već svima znano da imamo previše jedinica lokalne samouprave. I tko to govori molim vas? Oni koji su stvarali te jedinice lokalne samouprave, koji su podržavali i predlagali takve zakonske prijedloge i davali zeleno svjetlo. I sad se čudom čude koliko imamo jedinica lokalne samouprave. Pa nisu se one partenogenezom razmnožavale. Vlada je otac tih jedinica lokalnih samouprava i ne može pobjeći od te odgovornosti i od očinstva. I ona snosi odgovornost za to. I sad se čudom čudi kao da su to neke samonikle tvorevine i tvorbe. I istina je to da ima previše jedinica lokalne samouprave, ali to nije opravdanje da se na ovakav način reagira. Uopće nije opravdanje, niti je mjesto govoriti o plaćama kad govorimo o potrebi da li na određenom području postoji određena jedinica lokalne samouprave ili ne. Austrija koja je približno po površini slična Hrvatskoj ima nekoliko, nekoliko puta, mislim 4 puta manje jedinica lokalne samouprave, ali broj jedinica lokalne samouprave, da li više ili manje, nije jamstvo razvijenosti lokalne samouprave, negdje ih ima još i više, a negdje u pravilu ih ima i dosta manje. I zaista možemo se ipak složiti da ih je previše, da mnoge su sami sebi svrha. To je ipak i činjenica. Ali na ovakav način se ne može reagirati. Istina je to da u jednom selu, u jednom mjestu, u jednoj općini postojao je načelnik općine koji je imao veću plaću nego ministar i ništa nije znao. Ministarstvo pravosuđa mu je bilo dužno, kako je on smatrao, davati mu besplatne pravne savjete, jer on nije htio dijeliti svoju plaću da bi zaposlio stručnu osobu, nego je sve sebi priskrbio i to je bio jedini trošak, plaća načelnika, nije imao novaca za pozive, imao je doslovno rok u kojima je mještane pozivao na nekakve sastanke. Jedno bučalište i svi zadovoljni. Zakone on nije da se oni oglašavaju u &quot;Narodnim novinama&quot;. Zapravo čak je čuo, ali je mislio da se to prodaje na kiosku i govorio je kako nema tih &quot;Narodnih novina&quot;, da je on išao u kiosk i da nema ih. Dakle, imamo tih bizarnih situacija, ali mi ne možemo na ovakav način zazirati i zadirati u lokalnu samoupravu o čemu je detaljno govorio u ime kluba kolega Mršić. Dakle ali što ovaj zakon, odnosno namjera zakona, predlagatelja govori? Da su građani u biti podanici i da oni ne priznaju tu lokalnu vlast. I to je ono nešto najopasnije. Umjesto da se razvije i razvija građanska samosvijest koja se najbolje može razvijati kroz jedinice lokalne samouprave poštujući i njegujući tu vlast, pa i sankcionirati je onda kada ona radi protivno zakonu i protiv interesa građana. A vidite tu se država pokazala vrlo slaba i neučinkovita. Imamo kolegu Palarića koji je kažnjen pa je dobio prolaz na Ustavni sud. Vidite, a ovdje u ovim situacijama dakle kad je trebalo reagirati nije se reagiralo, a onda kada ne treba reagirati reagira se. Način na koji je donesen, odnosno predlaže postupak predlaganja ovog zakona također zabrinjava. O tome su također nešto kolege rekle. Dakle sindikat vas je upozorio, svi zastupnici su dobili mišljenje, odnosno primjedbe sindikata državnih i lokalnih službenika i namještenika kako je taj postupak tekao. Da nisu imali niti gotov prijedlog, nego samo nacrt. O tome im je sad ih ministar i obavijestio. Jednako tako suprotno Poslovniku Vlade članku 27. stavku 5. gdje u njihovim, u pripremama za donošenje ovakvog jednog prijedloga nije bilo mišljenja strukovnih udruženja i udruga u čiji djelokrug spadaju i pitanja koja su prijedlog tih prijedloga. Dakle umjesto da se razvija lokalna samouprava na tragu Europske Konvencije o lokalnoj samoupravi, ne samo, nego u izvješću o socijalnom dijalogu u lokalnoj i područnoj samoupravi od travnja ove godine, iako se izrijekom navodi kako se u svih 27 država Europske unije pregovara o plaćama i uvjetima rada, što znači da se ovakvim zakonskim uređenjima kolektivnog pregovaranja u jedinicama lokalne samouprave i Republika Hrvatska isključuje upravo iz kruga u kojima se primjenjuju najviši demokratski standardi na području kolektivnog pregovaranja. Mi moramo znati i voditi računa o jedinstvenosti našeg pravnog sustava. Ne može jedan zakon rješavati jedno, drugi zakon drugo. Kolektivni ugovor je također zakon među ugovornim stranama i ne može nitko nijednim zakonom pobijati taj kolektivni ugovor, jer tobože ugovor je nešto manje važno. Kakvu bi to poruku Vlada slala? Da ugovorne obveze odavno su samo mrtvo slovo na papiru. Pa to i ne čudi, jer Vlada ne izvršava svoje ugovorne obveze prema dobavljačima, prema izvršiteljima radova. A s druge strane puno i ne mari za svoje.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38151" n="852">
					<seg xml:id="ParlaMint-HR_T6.S13.u38151.s0">Hvala kolegice. Privedite raspravu kraju.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38152" n="853">
					<seg xml:id="ParlaMint-HR_T6.S13.u38152.s0">Obveze da bi ih naplatila. Prema tome bilo bi dobro da predlagatelj povuče ovaj prijedlog, odnosno da bar posluži kao predložak prethodne rasprave.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38153" n="854">
					<seg xml:id="ParlaMint-HR_T6.S13.u38153.s0">Hvala lijepo. Josip Salapić, idući se javio za raspravu. Izvolite.</seg>
				</u>
				<u who="#SalapićJosip" ana="#regular" xml:id="ParlaMint-HR_T6.S13.u38154" n="855">
					<seg xml:id="ParlaMint-HR_T6.S13.u38154.s0">Hvala lijepo gospodine potpredsjedniče, gospodine ministre, kolegice i kolege zastupnici. Pred nama je Prijedlog Zakona o plaćama u lokalnoj i područnoj (regionalnoj) samoupravi. Prije svega ovaj zakon, odnosno prijedlog zakona treba smatrati kao namjeru predlagatelja Vlade Republike Hrvatske da se konačno uvede red u šumu nereda u propisima koji su do sada vladali u jedinicama područne (regionalne) samouprave. Prije svega nedopustivo je da se u određenim jedinicama lokalne samouprave propisi donesu jednostrano na temelju odluka bivših članova poglavarstava ili u nekim slučajevima jedinica i predstavničkih tijela općinskih vijeća, gradskih vijeća ili županijske skupštine da se te plaće razilaze u odnosu na plaće drugih službenika. Prije svega tu se misli na visoke državne dužnosnike, ministre, saborske zastupnike, ali možemo ući u sferu plaća i liječnika, sveučilišnih profesora, zaposlenika u Državnom odvjetništvu, odvjetnika i slično. Ovo je bilo krajnje vrijeme da se u ovim teškim vremenima koja su pogodila našu državu, da ljudi shvate da je vrijeme da se ove plaće izjednače, usklade sa plaća zaposlenika u javnim i državnim službama. Prije svega to je i način i mjerilo solidarnosti između onih ljudi koji obavljaju iste ili slične poslove na svojim radnim mjestima, a dijeli ih možda 200 ili 300 metara zgrade ili u istoj zgradi za isti posao neki dobiju do 36, čuli smo, posto veću plaću. Ovo prije svega ne treba smatrati kaznom za one koji su do sada bili zaposleni u službama lokalne samouprave, nego prije svega i možda i prilikom za one koji zaista u većim, prvenstveno, gradovima stručno, savjesno obavljaju svoje poslove da se nađe i drugi model nagrađivanja za one koji zaista taj posao i rade. Naime u onim manjim jedinicama lokalne samouprave često građani, pa i birači koji su dali povjerenje istim ljudima koji rade u općinama i gradovima vide kolike su plaće, komentira sa manjim jedinicama, a često po jednu potvrdu ili dozvolu ili neko rješenje moraju otići po 30 kilometara dalje da bi dobili ono što bi trebali dobiti u svojoj općini ili g radu. To je prvenstveno i problem ono što su kolege danas i govorile veliki broj jedinica lokalne samouprave više od 576 i mislim da je krajnje vrijeme i naša je predsjednica Vlade gospođa Kosor najavila da će se i o tome početi razgovarati i da se i na tom dijelu učine uštede koje će jasno pokazati da je ova Vlada spremna zaći baš u sve sfere u koje treba zaći, da ove mjere štednje našu državu i naše građane spase i da se vidi da naša Vlada vodi računa o svim dijelovima i područjima u Republici Hrvatskoj. Mjere štednje u ovim uvjetima recesije itekako su potrebne, i ovo je prije svega jasna poruka svim našim građanima u općinama, gradovima i županijama da je došlo vrijeme i da shvatimo da smo u kriznom trenutku da svatko onaj koji radi isti ili slični posao treba biti jednako plaćen. Zato je važno ovo usklađivanje i zato ovaj zakon podržavam, naravno ove neke detalje koje smo danas čuli možemo ispraviti ili poboljšati u ovom drugom čitanju, jel nije isto Grad Zagreb, Osijek, Rijeka, Split i neki manji gradovi gdje je to i opseg posla puno manji. Nomotehničko gledano ovaj zakon je jasan i koncizan. Treba u nekim dijelovima učiniti neke manje izmjene, ali prije svega na kraju želim reći, da je ovaj prijedlog zakona iznad solidarnosti ljudi koji rade u javnim državnim službama s onim koji rade u jedinicama lokalne, područne i regionalne samouprave i da je vrijeme da svi shvatimo da je sada ključni trenutak da se ovakvim zakonom uvede red u područja jedinice lokalne uprave i samouprave. Ja to ne smatram kaznom, ne smatram kršenjem Ustava Republike Hrvatske, ne smatram kršenjem europske povelje, nego samo smatram trenutkom i vremenom u kojem živimo, savjesnošću i odgovornošću je potrebno učiniti korake, jer svi moramo biti svjesni ako uštedimo na državnom proračunu, ako jedinice lokalne uprave i samouprave ovise o dotacijama državnog proračuna, ako su važni projekti, ako su materijalni rashodi u tim općinama, gradovima i županijama da se dotiraju iz državnog proračuna, ako je naša Vlada pokazala jasnim mjerama da se sa 10,7 milijardi kuna prešlo na 9,3 milijarde kuna u uštedama ove godine, da se u pripremama za sljedeći proračun za 2010. godinu jasno vodi računa gdje će se sve moći uštedjeti, da moramo shvatiti vrijeme u kojem živimo mislim da ne bi trebalo biti prigovora i da smo spremni da konačno učinimo reda i u ovoj upravi. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38155" n="856">
					<seg xml:id="ParlaMint-HR_T6.S13.u38155.s0">Hvala lijepo. Dalje slijedi rasprava uvažene kolegice Mirele Holy. Izvolite kolegice.</seg>
				</u>
				<u who="#HolyMirela" ana="#regular" xml:id="ParlaMint-HR_T6.S13.u38156" n="857">
					<seg xml:id="ParlaMint-HR_T6.S13.u38156.s0">Hvala vam poštovani potpredsjedniče. Na samom početku rasprave o Prijedlogu Zakona o plaćama u lokalnoj i područnoj samoupravi, želim reći da neću podržati ovaj prijedlog zakona i to iz cijelog niza razloga. Kao prvo, ovaj prijedlog zakona je suprotan Ustavu Republike Hrvatske, jer Ustav u članku 137. kaže citiram &quot;Jedinice lokalne i područne, odnosno regionalne samouprave imaju pravo na vlastite prihode kojima slobodno raspolažu u obavljanju poslova iz svojeg djelokruga&quot;. A iz ovog prijedlog zakona je vidljivo da jedinice lokalne i jedinice regionalne samouprave nemaju pravo slobodno raspolagati sa vlastitim prihodima. Nepotrebno je reći da se ovim prijedlogom zakona u potpunosti zanemaruje ustavno načelo supsidijarnosti, a upravo zbog kršenja načela supsidijarnosti ovaj prijedlog zakona je u suprotnosti sa odredbama Europske povelje o lokalnoj samoupravi. I meni su se obratili baš kao i većini vas predstavnici i predstavnice sindikata državnih i lokalnih službenika i namještenika Republike Hrvatske koji su ogorčeni kako zbog načina na koji je ovaj prijedlog zakona ušao u saborsku proceduru, tako i zbog sadržaja ovog prijedloga zakona. U procesu izrade ovog prijedloga zakona naime nisu konzultirani predstavnici ovog rekla bih resornog sindikata, čime su na vrlo opasan način zanemareni civilizacijski demokratski standardi, standardi koji podrazumijevaju uključivanje predstavnika socijalnih partnera i udruga u radne skupine za donošenje zakona. S obzirom na to da ovom prilikom to nije učinjeno, sindikat nije bio u mogućnosti očitovati se na ovaj za njih iznimno važan prijedlog zakona. Stoga ću ovom prilikom spomenuti nekoliko drugih ključnih primjedbi ovog sindikata koji okuplja više od 4 tisuće članova i članica, a koji bi predstavnici Vlade ozbiljno trebali razmotriti. Naglasila bih da je ovaj prijedlog zakona suprotan zaključcima GSV-a od 30. lipnja 2008. godine sukladno o kojima se govori o potrebi za ujednačavanjem plaća zaposlenih u javnoj upravi, ali na način da će Vladin postupak harmonizacije plaća, ovdje naglašavam diferenciranim rastom završiti po točno predviđenoj dinamici u trajanju od više godine i s ciljem da nijednom službeniku naglašavam plaća ne pada, već će se usklađivanje vršiti postupno. Sadašnji prijedlog zakona u potpunoj je suprotnosti s ovim zaključkom, jer će posljedica ovog zakona biti između 30 i 50% niže plaće velikom broju službenika i službenica u Upravi Grada Zagreba. Nažalost ovim se prijedlogom anomalije u sustavu plaća javne uprave rješava na način koji izaziva nove nepravde i službenike i službenice se izjednačava u siromaštvu. Apsolutno se slažem sa tvrdnjama sindikata da su veće plaće u pojedinim jedinicama lokalne samouprave odraz fiskalnih kapaciteta i kadrovske politike, a ne samo politička odluka lokalnih vlasti. Veće plaće kao posljedica viši osnovica u odnosu na državne službenike mogu biti utemeljene ne samo na razini vlastitih prihoda jedinica lokalne samouprave, nego i u tome ima li takva jedinica malu, stručnu, efikasnu i primjerenu tome dobro plaćenu upravu. Ovim se prijedlogom zakona praktično suspendira i mogućnost kolektivnog pregovaranja, a time i zakonskog djelovanje sindikata. Naime, zakonskom odredbom prema kojoj se kao osnovica plaće u jedinicama lokalne i u jedinicama područne samouprave primjenjuje osnovica za obračun plaće državnih službenika i službenica i namještenika i namještenica, onemogućava kolektivno pregovaranje o plaćama između sindikata i poslodavaca na lokalnoj razini. Time se izvan snage stavljaju odredba Zakona o državnim službenicima i namještenicima kojima je utvrđeno da je osnovica za izračun plaća utvrđuje kolektivnim ugovorom kao i sve odredbe kolektivnih ugovora i sporazuma između poslodavaca i sindikata u jedinicama lokalne samouprave i jedinicama regionalne samouprave. Usprkos europskom zaklinjanju ove Vlade ovaj prijedlog zakona je u suprotnosti je sa izvješćem o socijalnom dijalogu u lokalnoj i područnoj samoupravi koje su izradile Europska federacija sindikata javnih službi i Vijeće europskih općina i regija u travnju ove godine o čemu je govorila i kolegica Ingrid, a u kojem se navodi kako se u svih 27 država Europske unije pregovara o plaćama i uvjetima rada. Ovaj prijedlog znakovito ukazuje da se ovakvim zakonskim uređenjem kolektivnog pregovaranja u jedinicama lokalne i područne samouprave Republika Hrvatska isključuje iz kruga država u kojima se primjenjuju najviši demokratski standardi na području kolektivnog pregovaranja. Glavni argument za donošenje ovog zakona od strane vladajućih jeste ušteda sredstava državnog proračuna namijenjenih financiranju materijalnih rashoda, velikog broja jedinica lokalne samouprave i jedinica regionalne samouprave. I jest činjenica jest da je HDZ poticanjem eksplozije broja jedinica lokalne samouprave i to posebice onih koje same nisu u stanju financirati svoje potrebe pa tako ni plaće uprave i doveli do sadašnjeg apsolutno neodrživog stanja. No ne samo da zdrava logika već i pitanje elementarne pravednosti nalaže da se ovaj problem riješi na potpuno drugačiji način. Najefikasniji način smanjenja broja jedinica lokalne samouprave jest da im se ukinu dotacije za plaće i administraciju iz državne blagajne. Ukoliko postoji stvarna želja i potreba za postojanjem takvih jedinica koje nisu financijski kapacitirane da samostalno bez pomoći centralne blagajne opstanu. U redu. Neka postoje. Ali oni koji odrađuju upravne poslove u takvim jedinicama taj će posao morati raditi volonterski. Vjerujem da bi se na taj način vrlo jednostavno riješio i problem golemih izdataka za upravu u jedinicama lokalne samouprave. No, naravno da država neće posegnuti za takvim rješenjem jer bi na taj način ugrozila interese svojih klijenata u jedinicama lokalne samouprave onih koji već godinama sisaju u državne jasle a za uzvrat svojim građanima i građankama ne pružaju nikakvu uslugu. Naravno, za HDZ je znatno bolje rješenje raditi na sustavnom upropaštavanju zdravih i prosperitetnih dijelova društva, ograničavati njihova Ustavom i zakonom zajamčena prava, ukinuti načelo supsidijarnosti i uvesti najgoru moguću varijantu staljinističke uravnilovke u klapi sustav Hrvatske. Toliko o HDZ-ovom opredjeljenju za decentralizaciju Hrvatske.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38157" n="858">
					<seg xml:id="ParlaMint-HR_T6.S13.u38157.s0">Hvala lijepo. Slijedi dalje rasprava kolegice Tatjane Šimac Bonačić. Izvolite kolegice.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38158" n="859">
					<seg xml:id="ParlaMint-HR_T6.S13.u38158.s0">Hvala lijepo. Gospodine potpredsjedniče, državni tajniče, kolegice i kolege. Ovaj prijedlog zakona je izrađen bez uzimanja u obzir i bez pozivanja na odredbe glava VI. mjesna, lokalna, područna regionalna samouprava Ustava Republike Hrvatske izravno je u suprotnosti sa člankom 137. stavak 1. Ustava Republike Hrvatske. Jedinice lokalne i područne (regionalne) samouprave imaju pravo na vlastite prihode kojima slobodno raspolažu u obavljanju poslova iz svojega djelokruga. Zatim, suprotno članku 135. Ustava Republike Hrvatske jedinice lokalne i područne (regionalne) samouprave imaju pravo u okviru zakona svojim statutima samostalno odrediti unutarnje ustrojstvo i djelokrug svojih tijela te ih prilagoditi lokalnim potrebama i mogućnostima. Pitamo se odnosno mnogi se pitaju u lokalnoj samoupravi da li će mladi ljudi početi napuštati službu. Ako je na primjer gradska uprava kao što imamo slučajeva ekipirana mladim i stručnim ljudima koji mogu odraditi i najsloženije poslove koji bi više zapravo priličili jednoj privatnoj tvrtki nego jedinici lokalne samouprave. Na ovaj način bi bio jedan veliki nesrazmjer između na primjer gradskih službenika i privatnih tvrtki kada bi se susrele na istom projektu ili kada gradski službenik zastupa na sudu u odnosu na plaću privatnog odvjetnika. Prema tome, moglo bi se predložiti da u jedinicama lokalne samouprave koje posluju sa gubitkom, koje ne mogu opstati bez pomoći države i koje bi trebalo ukinuti neka se njima izjednači plaća i primanja sa državnim službenicima i namještenicima. Jedinice lokalne i područne regionalne samouprave koje to mogu u okviru svojih mogućnosti kako to određuje upravo Ustav u članku 135. neka i dalje slobodno raspolažu svojih prihodima kako to uređuje Ustav Republike Hrvatske u članku 137. stavak 1. i osiguraju da za njih rade stručni ljudi. Pitamo se da li ovaj zakon potiče korupciju. To je nažalost vrlo moguće. Prema tome, ne možemo reći da je ovo antirecesijski zakon, niti antikorupcijski po ovome svemu. Zatim, ovim će se prijedlogom zakona smanjiti i prihodi od prireza i poreza na dodatak proračuna lokalne samouprave što se nigdje u obrazloženju prijedloga zakona ne spominje. Na primjer, u Dubrovniku će pasti plaće možda i za 45% ako gledamo smanjenje osnovice jer smo je već smanjili, smanjenje koeficijente, krizni porez koji smo danas spominjali, povećanje PDV-a koje će sutra biti. Da li smo to sagledali? Ovom bi mjerom bilo zahvaćeno oko tisuću i pol službenika i namještenika zaposlenika u ustanovama u kulturi, vrtićima i javnim ustanovama, poduzećima u većinskom vlasništvu grada Dubrovnika. Ne možemo reći da su to ljudi koji žive u luksuzu, oni su preuzeli svoje obveze, oni su preuzeli kredite. Prema tome, predlažem opet postepeno smanjivanje plaća. Grad Dubrovnik je već smanjio osnovicu plaće za 10% i to smo dogovorili sa sindikatima. I to ne samo za lokalne službenike i namještenike već i za djelatnike u svim gradskim ustanovama i javnim poduzećima, a za ovu godinu isto tako nije izvršeno povećanje plaća za 6%. Na državnoj razini Vlada ne može dogovoriti smanjenje plaća niti za 6%. Znači da zakon nije uvažio posebnosti lokalnih jedinica. Ako ćemo govoriti o standardu i o skupoći znamo da je Dubrovnik po skoro svim istraživanjima najskuplji grad u Hrvatskoj. Taj teret godinama nose njegovi građani ali isto tako očekuju da od svog rada mogu plaćati životne troškove. Ovaj prijedlog zakona im to ne omogućuje. Hvala lijepa.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38159" n="860">
					<seg xml:id="ParlaMint-HR_T6.S13.u38159.s0">Hvala. Na redu je uvaženi kolega Dino Kozlevac. Izvolite kolega.</seg>
				</u>
				<u who="#KozlevacDino" ana="#regular" xml:id="ParlaMint-HR_T6.S13.u38160" n="861">
					<seg xml:id="ParlaMint-HR_T6.S13.u38160.s0">Poštovani potpredsjedniče, poštovani ministre, poštovane kolegice i kolege. Čuli smo prije podatak ministra da 50% jedinica lokalne samouprave ne može od svojih izvornih prihoda financirati svoje osnovne funkcije, i tu je problem. Tu je problem sa veličinom odnosno brojem općina i gradova i županija. Taj problem je izražen ne samo u fiskalnoj mogućnosti jedinica lokalne samouprave nego je izražen i u kadrovskom pogledu, znači na mogućnosti organiziranja poslova i inim drugim problemima s kojima se te jedinice lokalne samouprave susreću i nažalost ili na njihovu sreću zavise od centralne vlasti odnosno od pomoći središnje vlasti kako bi mogle funkcionirati i od raznih drugih ako se snađu dotacija odnosno pojedinim prilikama i prodaje nekretnina u svom vlasništvu. Normalno, to su jednokratni prihodi, nakon toga ih nema. I tu je osnovni problem. Osnovni problem je u teritorijalnom ustroju Republike Hrvatske, tu se valjda svi slažemo i stručna i politička javnost da nešto treba učiniti. Evo i danas smo u Saboru i sa strane pozicije i opozicije čuli da ćemo tu nešto trebati napraviti. Vjerojatno nećemo morati izmišljati toplu vodu što bi trebalo napraviti jer Europa i svijet oko nas su to napravili a napravili su na način da su odredili kriterije kako u pogledu razine organiziranosti, razine odgovornosti, razine mogućnosti obavljanja pojedinih poslova. Postoje razne znači klasifikacije jedinica lokalne samouprave. Evo, imam priliku vidjeti od susjedne Italije pa drugih zemalja kako su to uredile. Svaka općina, svaki grad, svaka znači županija ali prvenstveno općine i gradovi nisu u istoj razini odgovornosti odnosno organiziranosti u mogućnosti obavljanja poslova. Ne može jedna jedinica lokalne samouprave sa nekoliko stotina stanovnika biti u situaciji da obavlja iste upravne poslove kao što to obavlja grad. Da li je to veliki grad, mali grad. Prema tome, tu je prostor gdje će to trebati napraviti i to je osnovni problem u funkcioniranju jedinica lokalne samouprave. Odrediti kriterije, slažemo se, odrediti kriterije razine odgovornosti i odrediti kriteriji koji se mogu i da li se mogu, vjerojatno se mogu zakonom odrediti, koji je to kvantum novca, proračuna koji se može odvojiti za funkcioniranje uprave odnosno za funkcioniranje ja bih rekao administracije u jedinicama lokalne samouprave. Država je efikasna, a tako i jedinica lokalne samouprave, koliko su sposobni dužnosnici odnosno vlast izabrana na izborima, ali isto tako vrlo veliku ulogu, ja neću kvantificirat, ima administracija. Što je kvalitetnija uprava, lokalna samouprava, regionalna samouprava, to je kvalitetnija jedinica lokalne samouprave, to je ona više u funkciji građana. Kad govorim o funkciji građana mislim na cijelu konjukturu, na gospodarstvo, na razvojni moment koji je nama itekako potrebna. Isto tako, država i državna uprava je jedan od najbitnijih segmenata u funkcioniranju države. Mi imamo problem da imamo državnu upravu, i tu smo se svi složili, čitamo ove dane, međutim nikako da krenemo u taj posao, ja se nadam da će nas natjerat situacija da krenemo u reformu državne uprave, jer reforma državne uprave mora stvoriti kvalitetnu,, učinkovitu, manju državnu upravu i samim time će se otvoriti prostor da ljudi koji danas pošteno obavljaju svoj posao u državnoj upravi su potplaćeni i da za svoj posao ne dobivaju adekvatnu plaću. Svjedoci smo i tu je osnovni problem i osnovni razlog da su ljudi u državnoj upravi potplaćeni. Ne samo ljudi koji rade direktno u državnoj upravi, nego svi ljudi koji su vezani uz državnu upravu po svom statusu su danas potplaćeni. Ja mislim da nema potrebe da navodimo kakve su plaće danas u državnoj upravi. Rješavati taj problem koji je prisutan na način da se nivelira uprava, odnosno i uprava jedinica lokalne samouprave je potpuno pogrešan pristup. On će dovesti do uravnilovke, on će dovesti do, netko je rekao danas, siromašenja onda i jednih i drugih i to nije put ka tome. Svjedoci smo ovdje, rečeno je danas da je država decentralizirana, decentralizirana određene ovlasti, al ne samo u upravnom smislu, nego i u funkcionalnom smislu. Povjerila je poslove jedinicama lokalne samouprave i preselila ili premjestila određeni broj ljudi koji su radili u državnoj upravi. Tu smo svjedoci kada je razlog od predstavnika Vlade, od ministrice rečeno da između ostalog je i problem stimulacije plaćanja ljudi u sustavu plaća koji su danas u državnoj upravi. Jedinica lokalne samouprave, veliki dio je preuzeo te poslove, znači koji su decentralizirani, brine o njima i valjda smo se svi složili neovisno opozicija opoziciji da su danas ti poslovi, organizacija tih poslova koji su decentralizirani neuporedivo bolje organizirani na tim razinama. Između ostalog to je bilo omogućeno i politikom plaća. Vi danas od jednog pročelnika, diplomiranog inženjera uzima za primjer građevinarstva sa nekoliko stručnih ispita, iskustvom itd., koji je odgovoran za izdavanje građevinskih dozvola, ja vas pitam kako on može danas raditi sa 6 odnosno 7, 7 i pol tisuća kuna u javnom sektoru. Možda danas još i da, jer se nalazimo u krizi, u kriznom momentu. Ali ja vas pitam jedno sutra odnosno i jučer i prekjučer kada je bila bolja situacija između javnog i privatnog sektora svjedoci se velike fluktuacije zaposlenika iz državne uprave. Tko god je bio kvalitetan kadar, odnosno tko je imao i adekvatnu spremu bio je tražen da dođe radit u privatni sektor. Praktički državna uprava, administracija, službenici, namještenici, neću reći jednu riječ, uz dužno poštovanje mnogih vrijednih ljudi koji su se opredijelili za rad u državnoj upravi, ali u jednom dijelu to je bila jedna prolazna usputna stanica upravo između ostalog i puno puta motivirana sa statusom do privatnog sektora. Prema tome, sve su zemlje u okruženju nagradile i nagrađuju i plaćaju državnu upravu. Kad govorim državna uprava, moram reći od policajca, vojnika, službenika i svih onih koji rade u tom sustavu. Jedinice lokalne samouprave imaju svoju autonomiju. Mi poštivamo Europsku povelju, imamo Ustav i jedinice lokalne samouprave funkcioniraju po načelu supsidijarnosti. Administracija je u direktnoj funkciji u skladu sa zakonskim propisima uređena u direktnoj funkciji obavljanja svojih poslova. I imamo dužnosnike danas koji su neposredno izabrani na izborima, koji su dobili mandat građana po prvi puta, znači direktne izbore i oni su odgovorni za funkcioniranje jedinica lokalne samouprave. Sve ono što možemo riješit, a možemo riješiti razinu organiziranosti odnosno kompetencija upravnih nadležnosti, možemo odrediti kolika količina novca iz određenog proračuna se može trošiti na plaće administracije, možemo odrediti određene okvire, ali sve to šta možemo odrediti moramo odraditi u uskoj suradnji sa općinama i gradovima, sa udrugom općina, gradova i županija i sa sindikatima. Nikako, nikako, a simulacije koje su se radile u gradovima i općinama evo i s kolegama i s jedne strane i druge strane sabornice smo razgovarali, dovele bi do i negdje drastičnog smanjenja plaća u postocima, ne u iznosima čak ali u postocima, u ovoj situaciji pogrešno. Ja se nadam da će ovaj zakon ne mora se žurit na njega, u ovakvom obliku nema ni potrebe da prijedlog dođe nego da se sa svim zainteresiranim partnerima razgovara i dođe do kvalitetnog rješenja, ali primarno i tu pozivam, treba preurediti teritorijalni ustroj. Kad to govorim, ne mislim na ukidanje općina i gradova. Postoje razni organizacijski oblici zajedničkih upravnih poslova za više jedinica lokalne samouprave, postoje mogućnosti kompetencija određenih gradova i općina za određeno područje, znači imamo prostora. Oko nas u okruženju imamo dobrih primjera kako to funkcionira. Solidarnost da, međutim solidarnost ne smije na uštrb kvalitete obavljanja poslova i na status zaposlenika, a posebno tu napominjem na status državnih službenika, namještenika koji danas imaju, gdje su i ljudi potplaćeni. Potplaćeni su zato jer trebamo učiniti reformu državne uprave i dobit ćemo prostor za …</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38161" n="862">
					<seg xml:id="ParlaMint-HR_T6.S13.u38161.s0">Hvala lijepo.</seg>
				</u>
				<u who="#KozlevacDino" ana="#regular" xml:id="ParlaMint-HR_T6.S13.u38162" n="863">
					<seg xml:id="ParlaMint-HR_T6.S13.u38162.s0">Veće, kvalitetnije i bolje plaće i zadovoljniju upravu. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38163" n="864">
					<seg xml:id="ParlaMint-HR_T6.S13.u38163.s0">Hvala, kolega. Na redu je uvaženi kolega Krešimir Gulić. Izvolite.</seg>
				</u>
				<u who="#GulićKrešimir" ana="#regular" xml:id="ParlaMint-HR_T6.S13.u38164" n="865">
					<seg xml:id="ParlaMint-HR_T6.S13.u38164.s0">Poštovani potpredsjedniče, poštovani ministre, kolegice i kolege. Pa ja ću možda evo svoju raspravu okrenuti možda drugačije od drugih. Svi se ovdje pozivaju da bi trebali ukinuti puno općina, da ih je previše, da je tu previše administracije, da je to veliki trošak itd. Ja ću vam govoriti iz svog iskustva, evo 15 godina sam načelnik općine. Moja općina, prije nego je dobila status, je bila u sklopu Grada Zagreba, od '93. do 95. Evo, u te dvije godine od kad smo bili u Gradu Zagrebu, bili smo tamo negdje iza brega. Kod nas je padao snijeg, tu je padala kiša, ovi u Zagrebu nisu ni znali kaj se tu na Bistri događa. Dobili smo status općine i od tog trenutka moja Bistra se počela razvijati, a ne samo moja Bistra, nego mislim jako puno općina koje su dobile taj svoj status i gradovi jer moram vas upozoriti da mislim da smo svjesni jer smo na terenu i koji obnašamo te dužnosti da puno danas, da nemaju status općine danas, neki ne bi imali ni vrtića, ni kanalizacije, ni vode, ni javne rasvjete, ne bi imali ni plina, ne bi mogli povući sredstva iz pretpristupnih fondova i puno toga ne bi mogli da nemaju status lokalne samouprave, tj. općine. Možda neki, sigurno da neki ima koji nisu opravdani, neke općine sa malim brojem stanovnika ne mogu se financirati i sigurno da treba razmišljati da takve općine se pripoje većim općinama, ali njih je mali broj. Stalno se govori o nekakvim velikim iznosima, o velikom broju ljudi. Imam podatke da u općinama i gradovima ukupno ima zaposleno 11 tisuća ljudi. Govori se o nekakvih 60, 70 tisuća. Da, ima. To su oni proračunski korisnici, to su i vrtići i javne vatrogasne postrojbe i tu su ne znam i naša poduzeća komunalna i knjižnice i da sve ne nabrajam, muzeji, sve ono što je pod ingerencijom i di je osnivač grad ili općina. Tako da velim, mislim da ne treba previše napadati. Ja osobno podržavam da se evo, krenulo sa ovim prijedlogom da se reguliraju plaće jedinicama lokalnih samouprava pogotovo vezano uz članak 4. koji govori da stvarno gradonačelnici, načelnici, župani bi trebali se evo ovim zakonom regulirati njihove plaće jer stvarno ima nekih županija gdje su župani ili županice imaju plaću po 40 tisuća kuna, neki gradovi imaju ili općine čak plaću po 25 ili ne znam, 27 tisuća kuna. Mislim da to nije u redu i mislim da bi trebalo regulirati da evo te plaće budu u nekakvim normalnim okvirima u kojim se danas i nalazi. Kad govorimo o djelatnicima tj. namještenicima, znači službenicima u našim općinama i gradovima, ja moram tu reći da, bar govorim iz iskustva, da moji djelatnici, možda jedan djelatnik radi 3 posla, pa konkretno imam djelatnicu koja radi i javnu nabavu i piše odluke i zaključke i provodi natječaj i ugovore i sad bi joj trebalo po ovom novom prijedlogu zakona dati plaću od 3 800 kuna. Ne mogu joj dati. Ja mislim da bi trebalo ostaviti mogućnost da mi i dalje reguliramo plaće jer možemo napraviti sljedeće. Možemo reći da ćemo na ta radna mjesta zaposliti nova 2, 3 djelatnika pa će posebno jedan raditi na ugovorima, posebno jedan na javnoj nabavi, a posebno jedna na zaključcima i odlukama i onda ćemo im dati svima plaću po 3 800, mislim da ćemo na taj način morati povećati broj zaposlenih u našim općinama, na taj način ćemo povećati i materijalne troškove, znači za te zaposlene, morat ćemo osigurati i puno više prostora, a onda to ide sve onda znači što govorim tak da mislim da to po meni nije dobro. Isto tako ću dati jednu usporedbu, moja općina ima cca 7,5 tisuća stanovnika pa mislim da moja djelatnica koja radi upravo te poslove ima puno više posla nego ona koja je u općini od 1 500 stanovnika i sad ćemo imati iste plaće ova koja ima posla možda 2 sata dnevno ili moja koja ima stvarno, ne znam 10 sati dnevno. Mislim da to treba voditi brigu. Isto tako treba voditi brigu po meni, to je moj prijedlog i sugestija ministru, ne smijemo zaboraviti naše djelatnike koje imamo u općinama koji rade već 30-ak godina u lokalnoj samoupravi, konkretno kad smo se razdvajali od onih velikih općina morali smo preuzeti i broj djelatnika od onih tih velikih općina pa smo uzeli, većinom je to bilo ljudi sa srednjom školom, većina su tu žene koje imaju veliko iskustvo, veliko znanje, koje su zajedno s nama stvarale te prve proračune i pisale ih i sad se događa, a ima srednju školu, da ju moram staviti na plaću od 3 tisuće i ne znam, nešto kuna, a kolegica njezina sa visokom, sa malo iskustva ne može to napraviti će imati plaću, ne znam 5,5 tisuća kuna. Predlažem da se vodi računa o tome da te naše djelatnike koji imaju taj svoj posao koji rade kak se veli u malom prstu, koji su nam desna ruka da ih sad ne degradiramo ovim zakonom, ovim prijedlogom u koeficijentima jer ne bi bilo u redu da netko nakon 30 godina staža završi sa evo, ovakvim prosjekom i koeficijentom kako se ovdje predlaže. Ja ću reći, evo svoj primjer opet govorim, moju općinu djelatnici administracija koštaju 5,13%. Znači općina sa 7,5 tisuća stanovnika ima svoje i groblje i vodovod i poduzeće komunalno i knjižnicu, da sad ne nabrajam, 5,13%. Moja plaća nema nikakvih tajni, moji svi građani znaju da je moja plaća 9 tisuća kuna i zato tu se čudim da neki i maju plaće po 25, 30 tisuća kuna da ih već nisu smijenili ako takve plaće imaju. Moji građani znaju koliko njihov načelnik ima plaću. Isto tako znaju koliko imaju djelatnici u općini plaću I kad ti bu kolega Lesar računao koliko to košta po glavi stanovnika, ja sam izračunao 185 kuna po glavi stanovnika godišnje znači se izdvaja za djelatnika. 185 kuna. Znači košta svaki građanin izdvaja za djelatnike. To je prosjek. Imam jedno dobro iskustvo od prije godinu dana kada je odlučeno da uredi za graditeljstvo se iz državne uprave prebace na županije i veće gradove. Pa upravo je to zato učinjeno da bi se mogle povećati plaće jer znamo da su plaće u državnim službama male, da su nam upravo zbog toga kvalitetni i stručni kadrovi bježali na veće plaće. Mislim da je to dobra odluka bila. Evo, sad su ti uredi kod županija i kod većih gradova i mogu vam reći da su puno efikasniji, da su se plaće tim ljudima povećale, da raspisujemo natječaj, dobivamo ljude jer su plaće puno veće i da rješavamo te probleme. A rješavanje tih problema smo osigurali i izvore financiranja za naše jedinice lokalne samouprave jer imamo puno bolju naplatu komunalnih doprinosa i sve ono što ide u izdavanje tih dozvola, a ne samo za izgradnju obiteljskih kuća, ne znam ili poslovnih objekata, nego i naše infrastrukture, kanalizacije, vode, nogostupa, za sve morate imati građevinsku dozvolu, ako ne možete, ako nemate službe koje će to odraditi u kratkom roku, a imate sredstva osigurana. Moj prijedlog je da se plaće na taj način ograniče, da se izvorni prihodi jedinica lokalne samouprave, znači da se izvorni prihod, ne računamo dotacije i potpore unutar države, nego računamo izvornim prihodima da za općine budu 8%, za gradove 12%, a za županije i veće gradove i sjedišta županija da bude 15%. Ja sam napravio tu analizu razgovarajući sa nekim kolegama. Evo ja velim sa 5 i 13 se pokrivam, znači 8, još imam skoro 2, 3% rezerve. Znači da nema razloga da i neki drugi se ne mogu pokriti sa tim postotkom i da ne treba onda ići na ograničavanje koeficijenta i visine plaće. Jer mi možemo riješiti kako sam rekao maloprije na taj način da ćemo zaposliti puno više sad ljudi, jer neće biti stimulirani raditi za malu plaću, a onda ćemo povećati sve druge izdatke, nego upravo da se na taj način stimuliraju i načelnici i gradonačelnici, da se potrude naplatiti sve one prihode koji im je zakon propisao, komunalnu naknadu, pa će im biti izvorni prihodi veći pa će moći …/Govornik se ne razumije./… povećati.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38165" n="866">
					<seg xml:id="ParlaMint-HR_T6.S13.u38165.s0">Hvala kolega.</seg>
				</u>
				<u who="#GulićKrešimir" ana="#regular" xml:id="ParlaMint-HR_T6.S13.u38166" n="867">
					<seg xml:id="ParlaMint-HR_T6.S13.u38166.s0">Evo, toliko u mojoj raspravi. Podržavam se i nadam se da do drugog čitanja u svakom slučaju će biti prihvaćene određene primjedbe i prijedlozi na korist i općina, gradova, isto tako i države. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38167" n="868">
					<seg xml:id="ParlaMint-HR_T6.S13.u38167.s0">Hvala. Davor Bernardić je idući zastupnik prijavljen za raspravu. Izvolite kolega.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38168" n="869">
					<seg xml:id="ParlaMint-HR_T6.S13.u38168.s0">Hvala vam potpredsjedniče. Pa kad govorimo o ovom zakonu, ja ću probati rezonirati tri stvari koje mislim da bi ovdje trebalo reći. Prva je ta da smo iz uvodno slova u rebalansu proračuna od same premijerke Kosor dobili najavu da je potrebno napraviti temeljite rezove u sustavu lokalne samouprave i kao i najavu da je općina i gradova previše i da treba razmišljati o racionalizaciji. Jedan primjer ovakve racionalizacije je i ovaj, no međutim način na koji se donosi i prijedlog, način na koji stiže bez te sustavne rasprave koja je najavljena za rujan nije dobra. Zato ako se ide u racionalizaciju ona treba biti sustavna, treba biti opravdana, treba imati uporište, ne samo vezano za plaće, nego u kompletnoj reorganizaciji. Kad se nešto donosi, lijepo je i bilo bi poželjno da se donosi kako spada s glavom i s repom, znači da ne brzamo s jednom odlukom, a eventualno ćemo je kasnije morati mijenjati. To je prva stvar koju mislim da treba podići. Druga stvar je i to se vidi iz rasprava kolega koji su raspravljali prije mene, da mnogi gradonačelnici i načelnici dijele različita mišljenja o ovome i ono što treba isto tako podvući tu da smo prije godinu dana ovdje prihvatili ostale točke vezane za Europsku povelju o lokalnoj samoupravi, znači za sve one bitne stvari koje ta povelja mora konzultirati kada su u pitanju zakoni koji se tiču same lokalne samouprave. Ovo je jedan od takvih zakona. No međutim on nije bio konzultiran, tj. konzultiraju jedinice lokalne samouprave, i zato donositi nešto što je u suprotnosti onog zakona i one povelje koju smo sami prihvatili na brzinu opet nije dobro. Mi smo prije par sati završili raspravu o posebnom porezu na plaće i na mirovine. Poslije ovoga će uslijediti rasprava o povećanju poreza na dodanu vrijednost. Ono što ja moram reći je i što sam tada rekao da će ti zapravo porezi ubrzati ovaj recesijski put, odnosno kratkoročno se stvoriti efekti u državnom proračunu, no međutim sama dodana vrijednost neće rasti, budući da ne raste dodana vrijednost, doći će do kontrakcije istih poreza i mi zapravo se vrtimo u začaranom krugu i to je zapravo jedan put u, što bi se reklo, u kontrakciju te porezne mase. No međutim ono što treba reći i kod promjene tih zakona, a i u stilu je sa ovim zakonom koji sad stiže na klupe je slijedeće, a to je da Zakon o povećanju poreza na dodanu vrijednosti kao i ovom nametu koji se zove krizni namet se uvodi od 1. kolovoza, s tim da u samom članku 8. tog zakona piše da će ministarstvo kroz 30 dana, znači do 1. rujna napraviti način kako se porez obračunava, kako će svi subjekti uplaćivati sam porez. Znači to je nešto u čemu se ide od 1.8., a sigurno neće biti definirano do 1.9. i to je ono što bi se reklo na brzinu i to je ono čemu fali sustavan pristup i na taj način mi možemo donositi zakone, no međutim ja još jedanput ponavljam da to nije dobro i to nas zapravo vodi unatrag, a to će se vrlo vjerojatno i pokazati. I treći razlog koji mislim da je vrlo bitan, a možda i najbitniji od svih razloga zbog čega ne ovakvom zakonu, odnosno ovom prijedlogu zakona na brzinu. Ako je netko da se uvede reda u plaće u jedinicama lokalne samouprave, to sam definitivno ja. Ja sam ujutro kad sam govorio i jučer kad sam govorio o plaćama kod rebalansa proračuna rekao i da je i neprihvatljivo da u pojedinim javnim poduzećima hrpa direktora razno raznih funkcionera za koji su na čelu tih nekakvih izvršnih funkcija imaju duplo, 3 puta, 4, 5, 6, 7 puta veće plaće nego saborski zastupnici, a saborski zastupnici su uvijek na udaru javnosti, prvi stalno omalovažavani, pa onda isto tako mislim da pojedini općinski načelnici, pogotovo načelnici manjih općina čiji budžeti će, rijetko nisu dovoljni za pokrivanje elementarnih tekućih obveza, nego se uzdaju na dotacije državnog proračuna i imaju plaće, velike plaće i da su zapravo sami sebi svrha i da u tim općinama zapravo ništa oni ne mogu i napraviti, zato jer njihova sredstva koja je namaknuo tamo jednostavno nisu dovoljna da bilo šta naprave bez dotacije od države. I to je jedan razlog definitivno zbog koga treba uvesti reda. No ono što je u bankarskom sektoru status prihvatljivog dužnika sa sigurnim bonitetom, to je definitivno onaj tko radi u jedinicama lokalne samouprave i državne uprave. I to je ono gdje želim zapravo podvući crtu. Vi danas imate u Hrvatskoj 20 tisuća nekretnina novoizgrađenih koje se ne mogu prodati, koje stoje, građevinari koji su uložili u njih, neki imaju vremena čekati zato jer su radili s kešom, drugi s druge strane moraju servisirati bankarske kredite i nemaju vremena čekati, i 20 tisuća nekretnina definitivno nije nešto što daje optimizam da će se vrlo skoro prodati. Ako uz to dodamo podatak da je razina ulaganja u Hrvatsku i stranih ulaganja pala, znači u ovoj godini za 60% onda to daje vrlo jasnu poruku. E sad ukoliko smanjimo 30, 40% plaće u jedinicama lokalne samouprave. Ja vas uvjeravam da će na tržištu zbog nemogućnosti, znači ljudi koji su jednostavnim za golim trbuhom za kruhom, za golu egzistenciju digli stambene kredite, naći ukoliko se ne postigne, a ja o tome nisam čuo ništa, socijalne dogovor između Vlade i predstavnika banaka, znači o nekakvim korporativnim politikama banaka barem za razdoblje 3, 4 godine dok se plaće u jedinicama lokalne samouprave u nekakvim normalnim rastom ne povećaju. Znači ako se ne postigne taj dogovor na tržištu će se naći jedno desetak tisuća nekretnina, i imat ćemo situaciju kao u SAD-u '29., '33. kada su se Rockfelerovi obogatili zato što su imali keš i kupovali nekretnine koje su išle u bescjenje. Jer ako imate s jedne strane 20 tisuća nekretnina koje se ne mogu prodati, ako imate odjednom 10 ili 15 tisuća nekretnina koje se nađu na tržištu zato jer ljudi ne mogu servisirati svoje tekuće obveze i prisiljeni prodavati, mi imamo jedan ... afekt u građevinarstvu koji je kontrahirajući koji nije dobar. I to je nešto što će se dogoditi ukoliko se ovaj zakon na ovaj način prelomi preko koljena. Naravno dobro je da ide u dva čitanja, vjerujem da će biti popravki određenog zakona do drugog čitanja. Ono što treba reći i posebno podvući je da treba uvesti reda, treba uvesti ograničenja, to je definitivno. No međutim treba pustiti brže da se razvijaju brže i one sporije da na neki način slijedi primjer bolji. Jer bez toga mi nećemo imati u Hrvatskoj zdravo i konkurentno društvo. Sama centralizacija kroz niz zakona koja se dogodila i derogirala u zadnje dvije godine, sada bih mogao zakone. Ne želim, jer sam o tome više puta pričao je smanjila taj fiskalni udio za 16 znači ukupnih inkoma sa 16 na 14%. I de facto se događa to da bez prave i kvalitetne decentralizacije Hrvatska se neće moći oporaviti jednostavno zbog toga što ljudi najbolje razumiju potrebe svoga kraja, ali i ne samo to zato jer sporiji, odnosno manje razvijeni trebaju slijediti bolja iskustva onih najrazvijenijih. I tako to funkcionira na cijelom svijetu i to je zapravo što bi se reklo zdrava konkurencija, zdrava kompetitivnost da jednostavno pojedine jedinice lokalne samouprave slijede one druge, slijede one bolje. I zbog toga nije dobro uvoditi za sve iste kriterije. To je jednostavno tako. Ne možete jednostavno imati iste kriterije za onoga tko je prvi i za onoga tko je zadnji. Jer u prosjeku oni bi trebali trčati isto, a znamo da najsporiji i najbrži ne trče isto jer je to očito i na stazi i prije početka utrke, a pogotovo ulasku u ciljnu arenu. Evo, to je moj prilog raspravi i nadam se da će biti još nekih izmjena, jer ne bi bilo dobro da imamo jedan širi socijalni bunt koji se može izazvati upravo zbog ovog trećeg po meni najvažnijeg razloga, a to je preplava jeftinih nekretnina na tržištu zbog jednostavno ljudi neće bez nekakvog socijalnog dijaloga moći plaćati i otplaćivati svoje nekretnine, a oni su upravo za banke najkvalitetniji dužnici, zato jer dolaze iz sigurnog državnog sektora, sektora jedinica lokalne samouprave kako god hoćete. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38169" n="870">
					<seg xml:id="ParlaMint-HR_T6.S13.u38169.s0">Hvala lijepo. Idući za raspravu se pojavio kolega Deneš Šoja. Izvolite kolega Šoja.</seg>
				</u>
				<u who="#ŠojaDeneš" ana="#regular" xml:id="ParlaMint-HR_T6.S13.u38170" n="871">
					<seg xml:id="ParlaMint-HR_T6.S13.u38170.s0">Hvala lijepo potpredsjedniče. Cijenjeni ministre kolegice i kolege. Želim reći nekoliko riječi vezano za ovaj zakonski prijedlog. Apsolutno to podržavam i krajnje je vrijeme da se u toj sferi napravi jedan određeni red. Pa slažem se i sa konstatacijom koje su ovdje kolegice i kolege iznijeli gdje je Ustavnom regulirano da lokalna samouprava ima pravo na određene prihode itd. ali isto tako Ustavom i drugim zakonskim propisima je regulirano da imaju određenu obavezu osigurati jedan određeni komunalni standard stanovništvu. I sada nama se dešava upravo takva situacija, da se ovaj dio kod pojedinih lokalnih samouprava koristi i onda dolje na terenu onda imate takvu situaciju da oni da tako kažem, najslabije rade, najmanje vode računa, nemaju niti uređene nogostupe niti drugo štošta, niti su moguće neki u stanju provesti jednu ozbiljniju javnu nabavu, ali zato ovog trenutka isplaćuju 2,5 do 3 tisuće regresa za godišnji odmor. Dok drugi koji rade bolje, kvalitetnije, osiguraju viši standard oni vode računa više o ovim drugim dijelovima obaveza da osiguraju taj standard. A bilo bi sada po meni logičnije i normalno da se općine na nivou županija, regija ili možda manjih čak cjelina na neki način samoupravo ili demokratski dogovore, potpišu nekakve sporazume, da će uvažiti određene kriterije. Jer je nemoguće zamisliti neku malu Baranjsku općinu da tamo načelnik ima plaću kao što ima gradonačelnik Belog Manastira, niti je logično da ovaj ima više nego gradonačelnik Osijeka. Međutim do takvog demokratskog dogovora ne može doći i ako nema demokracije, onda nastupa anarhija. I onda nastaju takve situacije da je potrebno zakonom u tom smislu intervenirati. Ja bih još konkretno rekao vezano za to sam zamolio i ministra kada je stigao, da ova radna mjesta koja se ovdje spominju, to je članak 9. kaže &quot;Radna mjesta kojima se upravlja ustrojstvenom jedinicom u upravnom dijelu ili službi&quot;. U manjim sredinama, manjim općinama nema ustrojstvenih jedinica, nego postoji jedinstven organ uprave. Prema tome, mislim da ne bi tu trebalo praviti, ali u koeficijentima su razlike. Tu nikako ne bi trebalo praviti razlike, jer upravo u tim sredinama gdje su jedinstveni upravni odjeli, moraju biti određeni službenici univerzalni da tako kažem da rade sve poslove, jer nema mogućnosti ustrojstvene urede posebno ne znam za komunalnu, posebno za financije, posebno za druge neke resore. Na kraju još što se tiče ove materijalne strane toga zakona, mislim da bi možda trebalo i neku odredbu ugraditi da i svi oni koji se financiraju većim dijelom, gdje općina i vlasnik ili osnivač, u ovom slučaju su u pravilu tu vrtići ili komunalne firme ili možda neka profesionalna vatrogasna jedinica itd. da i za njih važe isti ugovori, isti kriteriji kao što to važi za lokalnu samoupravu. Jer ćemo onda doći u situaciju da ravnateljica ili ravnatelj vrtića, posebno ravnateljica ako je ovako malo po prirodi agresivna što se tiče novaca onda će si izboriti s onom participacijom roditelja da će imati veću plaću mjesečnu nego što ima načelnik općine što mislim da apsolutno ne bi bilo u redu. To je ista ta situacija o kojoj smo govorili, svi ti veliki sustavi koji velike subvencije dobivaju iz državnog proračuna pa se to čulo jako puno puta u ovim raspravama da nije logički da imaju takve visoke osobne dohotke odnosno znatno iznad i ministara i da ne kažem još i predsjednika Vlade. I još na kraju s obzirom da imam još koji minut. Htio bih jednu sugestiju dati i gospodinu ministru jer očekujem da će u ovim predstojim vremenima, u predstojećih godinu dana raditi na reorganizaciji odnosno prijedlogu novog ustroja općina i drugih možda i državnih organa, da kod izrade tih materijala ja bih jako molio da se vodi računa gdje god je to moguće, ja imam čak i dvije sugestije da se ide i na decentralizaciju određenih državnih upravnih tijela. Ja bih recimo bio jako sretan čovjek i kao načelnik i kao građanin Baranje kada bi recimo onaj dio problematike, to govorim i radi potpredsjednika Sabora jer on to jako dobro zna. Onaj dio problema u Ministarstvu poljoprivrede kad su u pitanju poticaji za kapitalna ulaganja i takve stvari, da se to recimo može rješavati u Osijeku jer ljudi iz Baranje, ja sam zadnji put četiri primjera ispisao i zamolio ministra Čobankovića da mi pomogne jer ja nisam u stanju to odgonetnuti šta se dešava, gdje su papiri kako bi ovaj nesretnik da dođe 300 kilometara, ne zna ni pronaći ni zgradu ni ništa, čeka već godinu i pol dana hoće li biti riješeno, neće li biti riješeno. Pa zar je to takva velika filozofija da to nema dovoljno stručnih ljudi pravnika pametnik da tako kažem da to rješavamo u Osijeku a ne da zbog takvih stvari i još masu drugih stvari mora doći i telefonirati. A telefonom jednostavno ne možete ni razgovor obaviti jer ta gospođa koja radi ravnateljica ona kaže da ima preko 200 poziva jer od Dubrovnika do Belog Manastira svi nju zovu zbog toga a naravno da ne može raditi efikasno. Evo, to je moja sugestija. A druga služba koja također jako usporava i koči rad lokalne samouprave a to je ovaj Središnji ured za raspolaganje sa državnom imovinom. To je isto pretrpano i kada bi tu mogli napraviti u reorganizaciji nešto da se to na razinu županije ili regije negdje se spusti to bi bila jako velika pomoć. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38171" n="872">
					<seg xml:id="ParlaMint-HR_T6.S13.u38171.s0">Hvala. Kolega Hrelja, izvolite.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38172" n="873">
					<seg xml:id="ParlaMint-HR_T6.S13.u38172.s0">Poštovani potpredsjedniče Hrvatskoga sabora, poštovani ministre. Ovaj zakon je za mene jedno veliko iznenađenje jer ne mogu nikako odgonetnuti zašto ovaj zakon u ovo doba krize jer imali smo puno pametnijeg vremena, imali smo puno boljih prilika da uredimo plaće i prava radnika u lokalnoj samoupravi jer nije ovo od jučer. Već deset godina su ta prava iznad prava recimo državnih službenika i namještenika i moglo se imati već 10 godina uspostaviti jednu ravnotežu i moglo se imati mjere. Mi u lokalnoj samoupravi imamo od onih koji jedva krpaju kraj s krajem do onih koji dijele solidne plaće. I mislim da ovom metodom sjekirom po svili nećemo riješiti baš najbolje i da ovakvim rigidnim stavovima o smanjenju gotovo 40% materijalnih primanja zaposlenih u odnosu na veće gradove i bogatije općine mislim da nećemo napraviti neko veliko zadovoljstvo svih tih zaposlenih. Sad mi ovo liči na priču o djeci koja su se malo zaigrala, koja su postala samosvjesna, kreativna a pomalo i rastrošna a sada roditelji zavrću pipu odnosno daju po prstima ne toliko trošiti. Mislim da bi trebali biti malo odgovorniji jer 10 godina ljudi su ni krivi ni dužni bili nagrađeni za objektivno manje rada nego što su radili u nekim ministarstvima i negdje drugdje. I sad, šta bi trebali osjećati krivicu zato što su bili bolje plaćeni? Ili je to po nekim pravilima, po nekim kolektivnim ugovorima njih i pripadalo. Gledajte, mene baš zanima mišljenje Gospodarsko-socijalnog vijeća o ovom zakonu. A drugo interesira me da li ovdje uopće postoji neki socijalni dijalog jer je Hrvatska država država socijalnog dijaloga i o stvarima koje se tiču materijalnih primanja zaposlenih socijalni partneri moraju pregovarati. Gospodin ministar je meni rekao da u Danskoj ima lijepih prilika. Da, i u Austriji ima lijepi prilika kako se oni lijepo dogovaraju ali oni nemaju razvijen socijalni dijalog. Ja poprilično poznam sindikalnu scenu Europe. Austrija i Danska jesu socijalne države ali nemaju tipični socijalni dijalog, tripartitni socijalni dijalog kakav ima Italija, kakav ima Francuska, kakav ima Engleska, kakav ima Belgija, Njemačka itd. Postoje bitne razlike. Treba poznavati nijanse. Dakle, nemamo, naravno nemamo ovdje mišljenje Gospodarsko-socijalnog vijeća jer da imamo mišljenje onda bi rekli da su kolektivni ugovori iznad zakona, da zakon daje pravo na kolektivno pregovaranje, da smo potpisnici Deklaracije o kolektivnom pregovaranju i da se kolektivni ugovori ne mogu naprosto zakonom reducirati jer onda kad bi to tako bilo onda nam ne trebaju kolektivni ugovori, ne treba nam socijalni dijalog, ajmo sve urediti zakonima. Ali postoji dio slobodne volje gdje se poslodavac i posloprimac na neki način dogovaraju odnosno njihovi predstavnici. Ja bih tražio nešto drugo ovdje. Naravno da su razlike na dugi rok nedopustive, naravno da Vlada ima pravo intervenirati i tu nejednakost smanjiti ali mislim da moramo kao što smo imali predškolski odgoj i obrazovanje, osnovno školstvo, srednje školstvo dogovoriti oko nekih kriterija i nekih standarda. Zašto država ne bi postavljala kriterije i standarde, nešto što je i kolega Gulić ranije govorio, nešto što su dosta kolega govorili? Ajmo postaviti kriterije, standarde koji se vezuju uz nešto. Vezuju se uz izvorne prihode jedinice lokalne samouprave i da onda svatko u tim kriterijima mora odgovorno gospodariti sa svojim resursima i da zna da može uštedjeti ili može potrošiti do te mjere ali preko toga ne smije. To bi meni bilo sigurno kvalitetnije rješenje nego ovo koje danas imamo. Mi smo isto tako i potpisnici Europske povelje o unapređenju javne uprave, da li sam točno citirao tu povelju ili ne, ali uglavnom suština je ta. Mi smo se obvezali unaprijediti javnu upravu. … /Upadica se ne čuje./… Povelja o lokalnoj samoupravi, hvala Krešo. I mi to na ovaj način ne činimo, jer Povelja o unapređenju lokalne samouprave u najvećem dijelu govori o odnosu prema građanima. Ta lokalna samouprava mora biti na korist i na raspolaganju za rješavanje problema građana. Mi ćemo neke ljude ovdje potpuno demotivirati da bilo što rade i bit će, znate šta će biti, ona stara poslovica koja dugo truje tkivo našeg društva, a otprilike glasi ovako: &quot;Nitko me ne može tako malo platiti, koliko ja mogu malo raditi.&quot; Nažalost, ova tvrdnja koja je rečena je sveprisutna, ona razara tkivo ovog društva i ovo je debelo na tragu toga. Gledajte, mi često govorimo, ja ne krijem svoje porijeklo, puno toga sam u sindikalnim vodama naučio i o pregovaranju i o tržištu rada i o svemu tome skupa, ali moram reći desetak godina je u Hrvatskoj bilo interesantno vlastima na lokalnoj, na državnoj razini stvarati sindikate. I imamo tako liberalne zakone da 15 ljudi može stvoriti sindikat i oni pregovaraju na razini države. Znate, to si jedna Republika Italija nikad nije dozvolila. Kad se govori o zakonima bitnim za funkcioniranje cijele države, pregovaraju samo sindikalne središnjice. Ne miješaju se, kako mi kažemo u Istri, kope i špade. Ne može jedan marginalac pregovarati o stvarima bitnim za državu, bitnim za gospodarski razvoj. E sad, mi ih imamo puno, mi imamo tamo 7, 8 sindikalnih središnjica, 700 i nešto sindikata u Hrvata i to je sada veliki problem. Tko će to sad sve skupa pokupiti jer na sve strane imamo opstrukcije. E gledajte, i gospodin Manolić je pomogao organizirati HUS svojevremeno, Hrvatsku udrugu sindikata. To što se ona polako transformirala, što je danas ona radikalnija od nekih drugih, ali su to činjenice. Možda bi netko mogao i posvjedočit o tim činjenicama, ali one sada smetaju. Sada se ne može raditi kvalitetni socijalni dijalog sa jednom ovako širokom lepezom subjekata na sindikalnoj sceni. Još jedno, mi imamo situaciju da smo, ja sam se borio ovdje da se ne režu plaće, da se ne režu mirovine, ustvari rezat se može živica, a ove stvari se mogu smanjivati i drago mi je da sam se borio za to neovisno o rezultatu, ali isto ovdje se borim da se ne režu plaće ili da se ne smanjuju plaće. Zašto? Zato što svaka plaća znači doprinos za zdravstvo i doprinos za mirovinsko. I mi stvarno radimo spiralu smrti, smanjujemo doprinose, smanjujemo plaće, smanjujemo potrošnju, povećavamo pritisak na porezni dio proračuna jer ako imamo manje doprinosa morat ćemo više dati iz proračuna, jer znate možemo uzet porez, ali ako negdje dirne u mirovine će biti ulica ovdje puna, ako netko želi smanjiti mirovine i plaće. Dakle, ovo jesu ajmo reći benigni izlazi iz ove teške situacije, ali zašto sječemo granu tamo di sjedimo, zašto smanjujemo ovdje i u lokalnoj. Smanjimo, ali sa mjerom, nemojmo ići sa 40% jer je to vrlo neprimjereno. Dakle, još ima i ministar i znam da su neki razgovori rađeni da se može u zadnji čas amandmanima Vlade intervenirati na ovaj zakon. Ja bih stvarno pledirao da se to i učini, da se na neki način da jedan drugi okvir, a ne isključivo ići sa pozicijom smanjenja materijalnih prava zaposlenih u lokalnoj samoupravi. Hvala lijepa.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38173" n="874">
					<seg xml:id="ParlaMint-HR_T6.S13.u38173.s0">Hvala lijepo. Ovo je inače u prvom čitanju tako da ima prostora za interveniranje, ono što vi kolega Hrelja kažete. Na redu je uvaženi kolega Luka Denona. Izvolite.</seg>
				</u>
				<u who="#DenonaLuka" ana="#regular" xml:id="ParlaMint-HR_T6.S13.u38174" n="875">
					<seg xml:id="ParlaMint-HR_T6.S13.u38174.s0">Vjerujem da će biti i dovoljno pameti i mudrosti da ovaj zakon neće ugledati drugo čitanje, nego da će ostati lokalna samouprava i uprava pošteđena nasilništva koje evo na neki način, danas kada čitamo prvo čitanje, imamo od strane ministra uprave. Ministar uprave jer je eto Ured državne uprave prerastao u Ministarstvo uprave. I onda se čovjek pita što to jedna državna uprava ili Ured državne uprave koji se od neki dan zove Ministarstvo uprave pa je to sad ministar uprave, što to ima sa jedinicama lokalne samouprave i uprave. Imate dovoljno posla i dovoljno problema u državnoj upravi, pa pustite jedinice lokalne samouprave i uprave, one su već stekle pravo punoljetnosti, da onda sami sebi određuju kako će poslovati, kako će živjeti, koje će projekte imati, koje neće imati, kako će biti plaćeni, jer vi ne biste trebali biti njihov sudac. Njihov sudac su birači na izborima, pa ako njihovi birači misle da je lud ili pametan načelnik ili gradonačelnik zaslužio veliku ili malu plaću, budite sigurni da građani i birači u Republici Hrvatskoj imaju dovoljno pameti i mudrosti da one koji prekardaše zaista smijene na prvim sljedećim izborima. Zato im ne treba ministar uprave koji će na neki način evo unatoč tome što smo potpisnici i ja sam siguran da moramo i primjenjivati Europsku povelju, unatoč tome što ste na početku ovog vašeg izlaganja rekli da ste pomno razmotrili mogućnost da ovaj zakon je nekako protuustavan ili nije protuustavan. Pa vas ja evo sada negdje kasno, sad je nekakav dnevnik, slučajno ako zakon unatoč Palariću koji jest u Ustavnom sudu, slučajno ako zakon bude proglašen da je neustavan, molim vas lijepo, hoćete li dati onda ostavku? Evo to vas molim da onda javno kažete, ako ovaj zakon bude proglašen neustavnim da onda javno kažete ako ovaj zakon bude proglašen neustavnim ja ću dati ostavku jer je to zakon koji zaista zaslužuje da onda ministar, ako se proglasi ovakav zakon neustavnim, da onda najmanje što može reći ili dati, da da ostavku. Vi na neki način se ponašate kao veliki brat nad tom i takvom lokalnom samoupravom misleći da prije svega u toj i takvoj lokalnoj samoupravi su neki drugi ljudi. Ne, to su isti ljudi kao što su u vašim ministarstvima, odgovorni više ili manje, ali ja vam tvrdim da su odgovorniji i da se odgovornije ponašaju prema novcima poreznih obveznika nego što se to ponašaju ministri i ministarstva ove Vlade Republike Hrvatske. Jer ako bi bilo, najmanje što bi bilo pristojno da ste pročitali, a pročitali ste i znate je, Europsku povelju, onda je sve ono što zadire u djelokrug i djelatnost jedinica lokalne samouprave, a rješava se zakonima morate imati s njima dijalog i konsenzus. Niti ste pitali udrugu gradova, niti ste pitali udrugu županija, niti ste komunicirali sa jedinicama lokalne samouprave i nasilno pokušavate donijeti jedan zakon koji će nam kazati ono što nam se, meni se bar tako čini, a to je da pokušavamo svi skupa ovdje preko vas kazati arrivederci Europa i bongiorno Balkan jer to mi se čini da je poprilično balkanski kada se pokušava jednim ovim zakonom učiniti … uravnilovka. To smo nekad imali i mislim da ta uravnilovka nije donijela puno dobroga. Ali ja ću još nešto kazati. Vidite, ovdje vas brinu plaće, ali ovih dana smo imali, ako se ja dobro sjećam i premijerku Jadranku Kosor i vas ministre koji ste nas uvjeravali da trebamo ovaj namet ili harač na plaće zaposlenih koji rade u privredi i koji rade, koji inače imaju sreću da bilo gdje rade, da to moramo učiniti jer eto nema novaca u proračunu. Ali vidite, sad sam maloprije pročitao na jednom od portala u ovom mjesecu kada ste konačno shvatili da kriza jest u raznim ministarstvima vi ste raspisali natječaj za primitak u službu 40 novih zaposlenika. 40 novih. O kojoj krizi onda vi pričate i o kojoj krizi pokušavate reći da je kriza? Zašto primate 40 zaposlenika u raznim ministarstvima da ih sada ne nabrajam? Ja vjerujem da vi kao ministar uprave biste trebali znati da na taj način ide još više izdataka iz državnog proračuna, a ne vjerujem da baš niste znali da se vaša uprava, a to je ta državna uprava i na ovaj način još širi i zapošljava više ljudi. Kazali ste nam također da za provođenje ovog zakona neće zahtijevati osiguranje dodatnih sredstava u državnom proračunu. Kad god to pročitate u nekakvom zakonu, onda znači da taj zakon ne vrijedi ništa, a i pokazuje da to se vas ne tiče, lokalna samouprava je nešto drugo, ali eto ipak ste se usudili dirnuti u tu lokalnu samoupravu tvrdeći da tamo žive ili rade neodgovorni ljudi koji rade protiv Republike Hrvatske, protiv interesa svojih birača, ja to ne razumijem kako se usuđujete uopće na takav način pisati takav zakon da se iz toga može iščitati da vas zaista boli briga za jedinice lokalne samouprave. I kažete da će se ovim zakonom postići ušteda državnog proračuna namijenjenih financiranju materijalnih rashoda velikog broja jedinica lokalne i područne samouprave, ali i znatne uštede u proračunima jedinica lokalne i područne samouprave. Nemojte brinuti o uštedama u proračunima jedinica lokalne samouprave i područne samouprave jer oni sami dovoljno brinu o uštedama i već su to pokazali prije vas. A to što će se uštedjeti sredstva državnog proračuna namijenjenih financiranju materijalnih rashoda, pretpostavljam da je to za one jedinice lokalne samouprave koje po vama ne bi trebale ni postojati. Pa onda ih ukinite. Ako ne mogu sami sebe zarađivati za svoj opstanak, onda ih ukinite. To je jednostavnije nego da na ovakav način zadirete u prava regionalne i lokalne samouprave. Pa kažete da će se pored donošenja ovog zakona doći će do usklađivanja plaće u lokalnoj i područnoj samoupravi s plaćom u državnoj službi, odnosno u državnim tijelima na način da se plaća tra-la-la svih ovih ujednačavaju s plaćama državnih dužnosnika, a plaće službenika u jedinicama područne samouprave sa plaćama državnih službenika i namještenika. Zato i jesu jedinice lokalne samouprave i uprave bolje organizirane, bolje rade zato što nisu izjednačene plaće, a nesposobnost da riješi te probleme u državnoj upravi, da sada nas izjednačujete da budemo jednako neefikasni kao što ste i vi, mislim da se to ovim zakonom ne bi smjelo dozvoliti i zato sam siguran da nećemo dočekati drugo čitanje. Ne, nije kraj. Slažem se da bi trebalo uvesti nekakvog reda, ali znate što čekamo, koji drugi vaš korak treba biti, možda ne u vašem ministarstvu, u jednom drugom ministarstvu jer ako ste sad, ako ovakav zakon prođe, ja jedva čekam da se netko od drugih ministara sjeti pa da donese zakon kada će također ujednačiti plaće i u telekomu, T-comu, Agrokoru i u ostalim tvrtkama koje posluju i žive jednako tako kao što živi i radi državna i regionalna i lokalna samouprava. To čekam. Probajte onda napraviti uravnilovku svugdje tako da budemo svi isti, svi jednako krivi, svi jednako nesposobni, svi jednako, ne znam kako bi nas više proglasio, a baš ta različitost lokalne samouprave od državne uprave se pokazala kao efikasnija i kao bolja. Gušiti na ovaj način neustavnim zakonima lokalnu samoupravu, mislim da to čak i od vas kao novog ministra nije bilo za očekivati. Ako se kažem proglasi ovaj zakon neustavnim, evo čekam da onda kažete ako to tako bude vi ćete dati ostavku. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38175" n="876">
					<seg xml:id="ParlaMint-HR_T6.S13.u38175.s0">Hvala. I posljednja prijava za pojedinačnu raspravu, uvaženi kolega Miljenko Dorić. Izvolite kolega Dorić.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38176" n="877">
					<seg xml:id="ParlaMint-HR_T6.S13.u38176.s0">Hvala gospodine potpredsjedniče, uvaženi gospodine ministre, kolegice i kolege. Najprije bih se želio zahvaliti gospodinu ministru koji evo, cijelo vrijeme sudjeluje, odnosno sluša ovu raspravu. Ja ću posebno neka pitanja imati za vas i zato mi je zaista drago da ste ovdje s nama i očekujem da ću dobiti dio odgovora u vašem završnom obraćanju. Naime, kolegice i kolege, svi se mi zaklinjemo u decentralizaciju, svi mi znamo da je decentralizacija posebno u zemljama u tranziciji nakon pada Berlinskog zida znatno ubrzala demokratske procese. Svi mi znamo da je i temelj europske demokracije ubiti lokalna i regionalna demokracija i tu vjerojatno se nitko od nas neće bitno razlikovati u stavovima. Ja dapače ću skratiti svoje izlaganje jer ću prihvatiti i odmah reći da su moja promišljanja, vezano uz ono što moramo činiti, negdje u trokutu između onog što smo čuli od kolege Šprema, kolege Gulića i kolege Lesara. Dakle vidite nema strančarenja. Odabrao sam trojicu kolega koji su dali određene prigovore, predložili određena rješenja i mislim da ovaj zakon u drugom čitanju mora biti bitno drugačiji ili ga neće biti. Naime, mi smo dobili zakon na izvanrednoj sjednici Hrvatskog sabora, krajem srpnja 2009. godine. Gotovo …/Govornik se ne razumije./… Ovaj ustroj lokalne i regionalne samouprave imamo od travnja, odnosno od prosinca '92., prve izbore u travnju '93. Od tada do danas u ovom Saboru nikada nijedna analiza rada mjesne samouprave, lokalne samouprave, regionalne samouprave. Gdje smo sada? Ne znamo. Koji su problemi? Ne znamo. Sve je svedeno na što? Na pojedinačne intervencije, zahtjeve, zamolbe, prije svega gospodinu Palariću i ja sam osobno bezbroj puta mu govorio o tim poteškoćama, moj klub HNS je bezbroj zakonskih prijedloga nudio, davao. Jasno, sve je sustavno odbijeno. Da bi evo krajem srpnja ove godine na izvanrednoj sjednici dobili ponudu koja jasno neće moći ići dalje. Jer će naići na zid i od strane kolega sa lijeve i desne strane ove sabornice kod drugog čitanja, ako ostane u ovoj formi. Gospodine ministre, mi smo između ostalog pored zakona koje smo predlagali izmjene i dopune raznih zakona u ovom području, želeći poboljšati stanje u lokalnoj i regionalnoj samoupravi, upozorili vašeg prethodnika koji je pokrivao područje državnog tajnika Palarića da postoji jedan značajan dokument kojeg je on potpisao. Ne. Radi se o strategiji za inovativnu i dobru lokalnu samoupravu, koji je prihvaćen u ožujku mjesecu prošle godine od Odbora ministara Vijeća Europe kao nastavak Europske povelje o lokalnoj samoupravi. Europska povelja rekla je države decentralizirajte se, a ova strategija kaže lokalne i regionalne zajednice radite bolje, jer morate raditi bolje i ta se strategija sastoji od 12 načela odgovornosti, učinkovitosti, transparentnosti, poštivanja zakona, etičnosti, stručnosti, inovativnosti, dugoročnom planiranju, ispravnom financijskom poslovanju, socijalna osjetljivost, sudjelovanja građana u procesu odlučivanja itd., itd. Detaljno je svako načelo razrađeno. Nitko ga nikada nije spomenuo. Umjesto da ga je primijenio, ugradio u naše zakonodavstvo, da smo ga primijenili u praksi, mi ga evo krijemo od građana, iako smo gospodina Palarića nekoliko puta upozoravali na to. To je žalosno. Tako se ne radi. Ovo je drugi korak koji je trebala hrvatska država odraditi kao punopravna članica Vijeća Europe. Mi smo prešutjeli jedan značajan dokument. Koji je cilj ovog prijedloga zakona? Da li je on također antirecesijski zakon? Ja nisam siguran. U uvodu ovog zakona postojeći nered. Ma tko je kriv za postojeći nered? Da li Strasbourg, Bruxelles ili Budimpešta? Tko je kriv da su pojedinci u lokalnoj samoupravi lokalni budžet izjednačili sa svojim osobnim bankovnim računom kod zapošljavanja, kod ugovaranja poslova, kod uređenja svojih kancelarija, kod ogromnih plaća. Pogledajte kako izgledaju naša komunalna poduzeća u lokalnoj i regionalnoj samoupravi. Isto kao i državna poduzeća. Nevjerojatne plaće, kancelarije sa ovakvim tepisonima, najmodernija oprema, a radi se o monopolistima, o tvrtkama koje ne dozvoljavaju da u grad ili županiju uđe netko drugi. Kako formiraju cijene? Da većina u gradskom ili županijskom vijeću, odnosno skupštini podigne ruku. I šta smo poduzeli? Ništa nismo poduzeli. To kolegice i kolege nije dobro. I ovaj zakon, da li je on reguliran? Da li on mijenja nešto glede komunalnih poduzeća? Ništa. Ne diramo ih. U Zagrebu imamo dva proračuna 7, 8 milijardi jedan proračun, a ovaj drugi isto toliko velik. …/Govornik se ne razumije./… da ne diramo. Isto je tako u Rijeci, Splitu, Osijeku i u drugim velikim gradovima. Dakle, jasno obavljamo, radimo samo dio tog posla. Ja se nadam gospodine ministre da vam je gospodin Palarić ostavio popis tih neodrađenih poslova i što se tiče strategije koju sam spomenuo i što se tiče etičkog kodeksa Vijeća Europe, i mnogih drugih dokumenata koje je trebalo ugraditi u naše zakonodavstvo, predložiti lokalnoj i regionalnoj zajednici da rade u tom pravcu. Ja vas također molim, mi nismo kažem nikad napravili ozbiljnu analizu, stanje u lokalnoj i regionalnoj samoupravi, ali ja sam upozoravao bezbroj puta kakvu mi vertikalnu komunikaciju imamo između triju razina vlasti u Hrvatskoj. Nikakvu. Ma ljudi ako smo se odlučili za decentralizaciju, ako smo se odlučili za tri razine vlasti, onda se optimalni rezultati mogu postići jedino na koji način? Trajnom i sustavnom koordinacijom triju razina vlasti, koju mi nemamo. Još tu i tamo postoji nekakva horizontalna koordinacija koju organiziraju županije, ali Boga mi između dviju županija i nema nekakve posebne koordinacije. Ni tu nemamo horizontalnu koordinaciju, a kamoli vertikalnu. Prema tome, kolegice i kolege, zakon koji će uveseti reda, naime potreba ne ovakav zakon. Ovaj zakon ne uvodi red. Ovaj zakon pojačava nered, pojačava entropiju, tjera stručnjake, onemogućuje da se izvede pozitivna selekcija kadrova, dapače ide u pravcu negativne selekcije kadrova. Kolega Gulić je odlično poentirao na onim problematičnim točkama u ovom prijedlogu zakona. Ja vas molim uvažite te prijedloge, napravite potpuno novi zakon kod drugog čitanja i dobit ćete našu podršku. U suprotnom apsolutno ne može proći takav zakon. Hvala lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38177" n="878">
					<seg xml:id="ParlaMint-HR_T6.S13.u38177.s0">Hvala lijepo. Iscrpili smo sve prijave za pojedinačnu raspravu. U ime predlagatelja gospodin ministar. Izvolite.</seg>
				</u>
				<u who="#MlakarDavorin" ana="#regular" xml:id="ParlaMint-HR_T6.S13.u38178" n="879">
					<seg xml:id="ParlaMint-HR_T6.S13.u38178.s0">Potpredsjedniče, ja neću kurtoazno reći, ali se zahvaljujem na primjedbama u raspravi i onim žučnim i manje žučnim. Bilo je sigurno onih koje se mogu uzeti i razmotriti prigodom izrade konačnog teksta zakona, ali dužan sam neke stvari reći. Ja ću zbog odgoja i pristojnosti suzdržati se na isti način komentirati neke, tako neću reći napade ali kritike na tekst zakona. Ali nešto moram reći. Nije Mlakar ponudio Saboru zakon u prvo čitanje, ponudila ga je Vlada Republike Hrvatske. Mene je zapala dužnost s obzirom da je u resoru toga ministarstva uprave da ja taj zakon prezentiram i branim pred Saborom. Prema tome, mislim da ste i vi isto tako toga svjesni. Ono što sam želio reći ja sam bilježio koliko sam mogao koncentrirano sve ono što je rečeno. Žao mi je da neki koji su istovarili svoje primjedbe nisu ovdje pa onda osjećam da je sasvim drugačija vrsta razgovara bez sugovornika kojima bi se rado obratio. Ali rekao bih jedno osnovno načelo. Kada god se donosi propis kojim će se uređivati plaće, primanje, materijalna prava, uvijek će biti nezadovoljnih i nikada nećemo sigurno postići prihvaćanje takvog propisa aklamacijom, specijalno u slučajevima kada primjena zakona znači smanjivanje prava ili smanjivanje plaća onih koji se to tiče. Ja razumijem i poziciju mnogih od vas koji su govorili. Ne želim ju kvalificirati. Ali mi je jasno da vi s jedne strane govorite kao saborski zastupnici koji trebate prihvatiti zakon, koji bi se trebao primijeniti na mjesta na kojima se neki od vas nalaze kao gradonačelnici, zamjenici gradonačelnika, načelnici općina itd. Zbog toga je dodatno osjetljivo razgovarati o ovom zakonu. Međutim, ja ću još jedanput ponoviti principe koje smo nastojali iskazati ovim zakonom. Jedina grupa koja nije ni na koji način zastupljena pred Parlamentom, pa evo dozvolite da ja govorim u njihovo ime su državni službenici. Državni službenici od kojih se uglavnom očekuje bez pogovoran rad vrhunske kvalitete, za male plaće i te plaće s obzirom na situaciju su uglavnom podložne kritikama i s njihove strane, ali uvijek izazivaju i dodatne kritike javnost. Naše načelo je bilo i ja u njega duboko vjerujem i danas, da oni službenici koji rade u centralnoj državi, bez obzira na političku opredijeljenost. Dakle ako rade u ministarstvima savjetnici ja vjerujem da rade složenije poslove nego savjetnici u gradovima. I upravo zbog toga ne može se uopćiti i vjerojatno postoje osobito u velikim gradovima posebna mjesta na kojima su neki ljudi posebno opterećeni poslom i to se može prihvatiti i korigirati i negdje naći mjesto i za takva radna mjesta u zakonu. Ali ako nećemo imati sustav po kojemu oni što rade složenije poslove budu bolje educirani i budu zbog složenijih poslova bolje i plaćeni, onda cijeli taj sustav uopće imati smisla, čak bez obzira na financijske mogućnosti pojedinih lokalnih jedinica. Ja duboko vjerujem, kažem još jednom, da oni koji rade u centralnoj državnoj upravi bi trebali biti najbolji koje imamo nisu najbolji. 50 godina mi radimo na tome da ne budu najbolji 50 godina je destimulativno biti državni službenik bilo koje razine. Mi smo mislili da je vrijeme da ponudimo nešto što će prvo uvesti reda, a onda dovesti do promjene da taj sustav jednog dana kada bude moguće profunkcionira. Nije istina da stručne udruge nisu dobile priliku očitovati se o tekstu zakona. Očitovali su se i napisali primjedbe. Jedini koji su ovdje vidim isporučili referat, a nisu kao dobro razumjeli o čemu se radi je Sindikat državnih službenika i lokalnih službenika i namještenika, udruga gradova, udruga općina i udruga županija su istovremeno sa sindikatom bili na sastanku i napisali su u pisanoj formi svoje primjedbe. Mi ćemo nastojati te primjedbe usvojiti vodeći se načelom da u državi mora postojati hijerarhija u poslovima i da mora postojati hijerarhija u plaćama. Ono što smo spominjali, dijelom je to riješio ovaj zakona. Uopće ne plediram za to da je idealan, da ne može župan, opet karikiram, imati višu plaću od predsjednika države i da je to sustav koji ne možemo nikakvom logikom braniti. Ono što bih molio ako smo već kuloarski razgovarali, onda me barem citirajte točno, jer ono što ste rekli ja nisam rekao u kuloarima. Ali sam rekao da smo uzeli primjere europskih zemalja koje su rješavale isti problem. I sve osim Austrije koju ako možemo usporediti, koja na županijskoj razini rješava pitanje plaća državnih službenika, sve ostale rješavaju s centralnom vlašću Zakonima plaća u lokalnoj samoupravi. A za sve one koji pričaju da je prijedlog zakona protu ustavan možda vam je promaknulo da smo i do sada plaće u lokalnoj samoupravi uređivali zakonom. I da je taj zakon da se zove Zakon o lokalnoj, područnoj (regionalnoj) samoupravi, da je donesen 2001. godine i da je rekao da do donošenja posebnog zakona kojim će se urediti plaće u lokalnoj samoupravi, će se na plaće u lokalnoj primjenjivati odredbe Zakona o državnim službenicima. A one su uredile raspone u kojima se njihove plaće mogu kretati. Jedini problem toga zakona koji je onda vjerojatno isto barem jednako protuustavan, jedini problem je bio što taj zakon nije utvrdio osnovicu za obračun plaće, pa su plaće eskalirale do evo nekima poznatih vrijednost. Ja se zahvaljujem na vašim sugestijama. Ja vjerujem da ćemo ipak imati taj zakon, imat ćemo snage doraditi svim onim što mislim da može poboljšati tekst. I vjerujem da ćemo ga u rujnu poslati u drugo čitanje. Hvala vam lijepo.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38179" n="880">
					<seg xml:id="ParlaMint-HR_T6.S13.u38179.s0">Hvala ministru. Zaključujem raspravu. Glasovat ćemo kada se za to steknu uvjeti.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38180" n="881">
					<seg xml:id="ParlaMint-HR_T6.S13.u38180.s0">Dakle, sada prelazimo na glasovanje. Molim kvorum. Uključite se. 84, ima nas više, ali evo možemo glasovati. Prijedlog zakona o plaćama u lokalnoj i područnoj (regionalnoj) samoupravi, prvo čitanje, P.Z. br. 415. Predlagatelj je Vlada Republike Hrvatske. Rasprava je zaključena. Dajem na glasovanje sljedeći zaključak. Prvo, prihvaća se Prijedlog zakona o plaćama u lokalnoj i područnoj (regionalnoj) samoupravi. Drugo, sve primjedbe, prijedlozi i mišljenja iznesena u raspravi uputit će se predlagatelju radi pripreme konačnog prijedloga zakona. Molim uključimo se i glasujmo o ovome prijedlogu. Rezultat? Prijedlog je prihvaćen većinom glasova, 77 glasova za, 2 suzdržana i 25 protiv.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38181" n="882">
					<seg xml:id="ParlaMint-HR_T6.S13.u38181.s0">Prelazimo na 5. točku dnevnog reda. To je 5. Prijedlog zakona o izmjeni i dopuni Zakona o porezu na dodanu vrijednost s Konačnim prijedlogom zakona, hini postupak, prvo i drugo čitanje, P.Z. broj 416 Predlagatelj je Vlada Republike Hrvatske. Prijedlog akta primili ste u pretince. Prilikom utvrđivanja dnevnog reda dogovorili smo se da se prihvaća hitni postupak. Prema članku 159. Poslovnika hitni postupak objedinjuje prvo i drugo čitanje. Amandmani se mogu podnositi do kraja rasprave. Raspravu su proveli Odbor za zakonodavstvo, Odbor za financije i državni proračun, Odbor za rad i socijalno partnerstvo, Odbor za regionalni razvoj, šumarstvo i vodno gospodarstvo. Izvješća odbora primili smo na sjednici. Predstavnik predlagatelja je ovdje državni tajnik gospodin Ivica Mladineo. Želi li uzeti uvodnu riječ? Izvolite, gospodine Mladineo.</seg>
				</u>
				<u who="#MladineoIvica" ana="#regular" xml:id="ParlaMint-HR_T6.S13.u38182" n="883">
					<seg xml:id="ParlaMint-HR_T6.S13.u38182.s0">Hvala. Gospodine potpredsjedniče Hrvatskoga sabora, uvažene saborske zastupnice i saborski zastupnici. Pred nama je Konačni prijedlog zakona o izmjeni Zakona o porezu na dodanu vrijednost. Predloženi zakon predstavlja jednu od antirecesijskih mjera obzirom da se uvođenjem tih mjera utječe na povećanje prihoda državnog proračuna. Ovim prijedlogom očekuje se prihoda državnog proračuna za otprilike milijardu i pol kuna godišnje. Što se mijenja? Mijenja se stopa poreza na dodanu vrijednost, ona opća stopa od 22% zamjenjuje se sa stopom poreza od 23% te se očekuje povećanje prihoda državnog proračuna za milijardu i pol kuna godišnje što bi imalo pozitivni učinak na preraspodjelu sredstava za potrebe dijelova gospodarstva i skupine stanovništva pogođene ekonomskom krizom. Predlaže se stupanje zakona na snagu sa 1. kolovoza 2009. godine. Gospodine potpredsjedniče.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38183" n="884">
					<seg xml:id="ParlaMint-HR_T6.S13.u38183.s0">Hvala lijepo. Imamo jednu prijavu ispravka netočnog navoda. Kolega Bernardić, izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38184" n="885">
					<seg xml:id="ParlaMint-HR_T6.S13.u38184.s0">Poštovani potpredsjedniče. Kolega državni tajniče, netočno ste rekli da je ovaj zakon antirecesijska mjera. Mislim, bez namjere da polemiziram ovo nije ni direktan prijenos, no međutim morao sam reagirati. Upravo suprotno. Veći PDV je recesijska mjera jer u svim državama antirecesijske mjere su znači okrenute rasterećenju gospodarstva i građana, tamo gdje se uvode novi porezi to recesijske a ne antirecesijske mjere. To je možda antirecesijska mjera u smislu prihoda državnog proračuna ali ne u smislu gospodarstva u cjelini. I to je ono zapravo na što sam morao reagirati. Hvala.</seg>
				</u>
				<u who="#FriščićJosip" ana="#chair" xml:id="ParlaMint-HR_T6.S13.u38185" n="886">
					<seg xml:id="ParlaMint-HR_T6.S13.u38185.s0">Hvala lijepo. Žele li izvjestitelji odbora uzeti riječ? Ne. Ne vidim nijednu prijavu. Prelazimo dakle na raspravu po klubovima. Prva prijava je u ime Kluba zastupnika HDZ-a uvaženi kolega zastupnik Goran Marić. Izvolite kolega Marić.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38186" n="887">
					<seg xml:id="ParlaMint-HR_T6.S13.u38186.s0">Hvala lijepa. Gospodine potpredsjedniče, poštovani državni tajniče, cijenjeni kolegice i kolege. Zakon o PDV-u se mijenjao već nekoliko puta. Te promjene su se odnosile uglavnom na proširenje kruga poreznih oslobađanja, uvođenje nulte stope za oporezivanje određenih proizvoda kao što su kruh, mlijeko, knjige, znanstveni časopisi itd. i uvođenje stope od 10% za turističke usluge i dnevne i periodične novine. Te promjene nisu uvijek rezultirale očekivanim rezultatima. Čak u nekim slučajevima smanjenje stope PDV-a je prouzročilo povećanje cijena. Zato je ovaj zakon koji se mijenja sada ovim izmjenama opće stope donosi se u najnezgodnije vrijeme ali ne bih sad već ponavljao iscrpljenu temu o globalnoj financijskoj krizi, o padu gospodarske aktivnosti, o krizi koja je zahvatila i Hrvatsku, o smanjenim prihodima državnog proračuna, padom nezaposlenosti i svim drugim ekonomskim nus pojavama koje prate svaku recesiju. Ekonomski gledano povećanje opće stope PDV-a ne može se svrstati u spektar izravnih antirecesijskih mjera ali to se može svrstati u instrument povećanja prihoda državnog proračuna a očekivanja su milijardu i 500 milijuna kuna na godišnjoj razini, a tim povećanjem državnog proračuna može se utjecati na poboljšanje likvidnosti u hrvatskom gospodarstvu a poznato je da je nelikvidnost poprilično zahvatila hrvatsko gospodarstvo. I u tom smislu se može i očekivati ako se ostvare očekivani rezultati da se tom poboljšanom likvidnošću može djelovati i antirecesijski. Dakle, najvažnije u ovom slučaju je poboljšati likvidnost jer bez poboljšanja likvidnosti ne možemo očekivati pozitivne efekte. A ako uspije očekivani rezultat da se prihodi državnog proračuna povećaju za milijardu i pol onda može se očekivati da država koja ponavljam nekoliko puta nije generator ipak nelikvidnosti u Hrvatskoj može puno pridonijeti da se uspostavi i poboljša likvidni potencijal države a time i nacionalni potencijal. Ovo je iznimno osjetljivo vrijeme. Povećanje stope PDV-a da bi rezultiralo pozitivnim učincima pretpostavka toga je međusobno izmirenje svih obveza u hrvatskom gospodarstvu. I zato najveći razlog zbog kojeg treba podržati ovaj zakon je taj što će ti prihodi upravo najviše i pridonijeti kratkoročno da se poboljša ta likvidnost. Naravno da on nosi sa sobom i određene rizike. Može doći i do pogoršanja nelikvidnosti, može doći i do povećanja cijena a to je nešto što je iznimno opasno u ovakvoj situaciji. Vesele najave da proizvođači neće dizati cijene zbog najavljenog povećanja stope PDV-a i ne sumnjam uopće da proizvođači neće dizati cijene. Proizvođači nikada nisu bili problem u hrvatskom gospodarstvu. Osobno se najviše bojim trgovaca. Zato apeliramo na njih da ne zlorabe ovakvu situaciju i da sudjeluju u jednom izlasku iz ove krize jer u ovoj krizi neplatiše najbolje prolaze, a neplaćanje je najveći uzrok. I zato bih i molio da u Ministarstvu financija posebnu pozornost skrenu na one koji ne plate dobavljačima, a istodobno iz ulaznih faktura uzimaju pretporez za iznose PDV-a. Time još više pridonose nelikvidnost. Znači, oni koji nisu naplatili fakture primorani su platili PDV i dolaze u još veću i nezgodniju situaciju. Zato molim, u Ministarstvu financija iznađite instrumente kako zaštiti te gospodarstvenike. Isto tako, svu koncentraciju treba usmjeriti na financijsku disciplinu. U ovim otežanim uvjetima gospodarenja financijska disciplina je glavna pretpostavka za daljnji napredak i za očekivati je da će i ova promjena PDV-a stope, općeg PDV-a sa 22 na 23%, isto tako jedna ekonomska kratkoročna mjera, doći do pretpostavke da se može izraditi hitno i srednjoročne i dugoročne mjere koje će voditi ka izlasku iz krize, oporavku gospodarstva i nadamo se ubrzo gospodarskom rastu. Klub HDZ-a će podržati izmjene Zakona o PDV-u. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38187" n="888">
					<seg xml:id="ParlaMint-HR_T6.S13.u38187.s0">Hvala. Klub zastupnika SDP-a … … /Upadica se ne čuje./… A neće ići, e ako vi kažete neće ići onda neće ići. Dakle ispravak netočnog navoda, gospodin zastupnik Silvano Hrelja.</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38188" n="889">
					<seg xml:id="ParlaMint-HR_T6.S13.u38188.s0">Uvaženi kolega Mariću, visoko poštujem to što ste vi iznijeli, međutim moram jedan netočan navod ispraviti. Financijska disciplina je ono što je potrebno uvijek da nam ovakve situacije ne dođu sada je iznimno potrebna, ali inače ona je potrebna uvijek ne samo sada, jer kad bi imali financijsku disciplinu, kad bi se u Hrvatskoj platio sav neplaćeni rad, onda bi imali manje problema. Zahvaljujem. … /Upadica se ne čuje./…</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38189" n="890">
					<seg xml:id="ParlaMint-HR_T6.S13.u38189.s0">A to je ispravak netočnog navoda …</seg>
				</u>
				<u who="#HreljaSilvano" ana="#regular" xml:id="ParlaMint-HR_T6.S13.u38190" n="891">
					<seg xml:id="ParlaMint-HR_T6.S13.u38190.s0">Sa podrškom.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38191" n="892">
					<seg xml:id="ParlaMint-HR_T6.S13.u38191.s0">Sa podrškom da je uvijek potrebno, a ne samo sada. … /Upadica se ne čuje./… I gospodin zastupnik Davor Bernardić iz Kluba zastupnika SDP-a. Izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38192" n="893">
					<seg xml:id="ParlaMint-HR_T6.S13.u38192.s0">Hvala vam lijepa, potpredsjedniče Sabora. Pa evo prije svega ja želim reći da nam nije drago što ova rasprava ide u 8 i 15 navečer. Rasprava o podizanju PDV-a nije nešto što se treba skrivat od javnosti i zato i sad to govorim i definitivno nam nije drago da ovo ide u ovaj sat, pogotovo zbog toga što je i 2003. iz vladajuće garniture najavljeno da će se PDV smanjiti s 22 na 20%. To je bila politička platforma tada. Nije se to dogodilo u četiri godine prve Sanaderove Vlade, a u druge dvije godine druge Sanaderove Vlade predizborna platforma je bila da nema novih poreza, a ovaj tjedan smo svjedoci čitavog niza novih nameta. Da li su to stari porezi koji su veći ili je riječ o novim porezima za hrvatskog građanina, za hrvatskog gospodarstvenika je svejedno jer riječ je o novom opterećenju i za gospodarstvo i za građenje i stoga rasprava o porezu na dodanu vrijednost, dizanju stope poreza na dodanu vrijednost je nešto što je trebalo biti raspravljeno itekako pred očima javnosti, a ne u ovaj sat u 8 i 15. Evo toliko na početku. Ja se mogu složiti s argumentima mog prethodnika u ima kluba HDZ-a koji je rekao da je namjera ovog da poveća likvidnost i ja njemu kad govori ne mogu naći ništa sporno u njegovim argumentima i u onome što pokušava tu reći i on definitivno odvaguje izjave i ja mu tu skidam kapu definitivno. No međutim, ono što treba reći istine radi je sljedeće, da su porezni prihodi pali u ovoj godini za 17%, od toga je najznačajniji udio pada poreza na dodanu vrijednost od skoro 19%. Znači, to je ono što je fakt. Ako se tome doda nelikvidnost znači u hrvatskom gospodarstvu koja je dobrim dijelom generirala najvećim dijelom od strane države koja svoje obaveze ne plaća po čak od 180 do 360 dana, dolazimo na cifru od 17 milijardi. E sad, ako će ovo povećanje PDV-a od 5%, znači to je povećanje za 1 indeksni poen, no u nominali to je 1/22, to je povećanje od 5%, nije to povećanje od 1%, znači to je povećanje PDV-a od 5%, donijeti na godišnjoj razini prema ovim procjenama 1,5 milijardu na 17 milijardi nelikvidnosti. To je vrlo smiješna, a ja bih to mogao tako reći, zanemariva brojka, pogotovo u ovoj situaciji kada se ne mogu čak ni po onim najavama što smo ih čuli i razložne zabrinutosti ministra financija, servisirati neke tekuće obaveze poput onih najosnovnijih, a to su plaće i mirovine. Dakle, ovo sigurno neće popraviti situaciji u likvidnosti, to je ono gdje vas moram demantirati. Ono što treba reći kada se govori o PDV-u koji raste ovdje 5% je to da u situaciji kada svjetsko gospodarstvo, Sjedinjene Američke Države, Europa kroz Europsku komisiju, kroz svoje institucije radi jedne poteze, mi radimo totalno druge. I to će se dogoditi, vidjet ćemo kroz dva mjeseca da će zapravo ova mjera djelovati recesijski, a ne antirecesijski. Zašto recesijski? Zato jer se antirecesijske mjere prepoznaju u tome tako da rasterećuju gospodarstvo i građane, tako da se dolazi na najbolji mogući način do jeftinog novca kako bi se potakla gospodarska aktivnost, tako da se prihodi usmjeravaju u one investicije koje nose dodanu vrijednost, one investicije koje nose povrat i one investicije koje donose do povećanja porezne mase, jer ako vi nemate poreznu masu kom ćete ubrat, jel. I stoga ja moram izraziti samo na neki način žaljenje, ne želim ništa osobno reći, ali iz samog uvoda u kojem je gospodin državni tajnik spomenuo da je ta mjera antirecesijska, vidi se na neki način da u suštini se elementarno ne raspoznaje taj problem i da se zapravo Ministarstvo financija koje bi se trebalo ponašati kao fiskalno središte porasta, ponaša kao porezno središte. Šta to znači? S jedne strane imate prihode koji se uberu zbog poreza, s druge strane imate rashode kojima se servisiraju obaveze i to je legitimno i to je dobro. No međutim, ono o čemu se u ovoj zemlji u zadnjih par godina ne razmišlja, ne razmišlja se kako nastaju ti prihodi koji dolaze s jedne strane. Pa ne može čovjek koji je kupio prije godinu ili dvije dana novi stan koji je možda radio u jedinici lokalne samouprave i gdje će se sad smanjit plaća, znači on će biti u velikim problemima koji je kupio novi stan i platio na njega PDV 22% za 5 godina kupit novi stan još jedan. Neće. Možda neće sljedećih 50 godina. I to je jedan trend koji se desio u određenom kratkom vremenskom roku i treba razumjeti način na koji se pune prihodi jer ako to ne znamo, teško da možemo u budućnosti planirati bilo kakve rashode. Europske države, SAD, države u tranziciji, pa i one koje su prihvatile pomoć MMF-a, a i one koje su se same odlučno odlučile obračunati, uhvatiti zapravo u koštac sa reformama koriste jedan jednostavni princip, znači putem deficita financiraju strukturne reforme u državnoj upravi. Nije tajna da su nama prihodi, tj. nama je rashod za zaposlene u državnoj upravi od 2003. do 2005. skočio za 10 milijardi, znači narastao je sa 14 na 25, sa praktički još skoro 11 na 25 milijardi kuna, znači riječ je o velikom novcu, pitanje je te efikasnosti i riječ je o velikom, velikom opterećenju na rashodovnoj strani u koji se definitivno trebalo uhvatiti prije. I sad kad novca nema, sad je teško raditi bilo kakve strukturalne i zahvate, ali oni će u tom dijelu biti nužni. I sad vidite, imate s jedne strane način na koji se ulaže da se stimulira proizvodnja u razvijenim zemljama, da se stimuliraju oni proizvodi koji donose dodanu vrijednost. Zašto? Da bi se upravo iz te dodane vrijednosti kasnije moglo u budućim razdobljima ubrati više poreza, a mi ovdje imamo kao jedan kolač i iz tog kolača uzimamo veći dio državi, a ne stvaramo novi kolač. I onaj tko to ne razumije, ne može uopće planirati prihode u budućnosti i nama će se de facto dogoditi da mi sa ovom mjerom i sa poreznim mjerama sami potkopavamo svoju poreznu bazu. Znači, mi kratkoročno kroz 2 mjeseca ćemo s obzirom na efekt koji se događa odmah, pogotovo iz poreza na doprinos imati nešto bolje punjenje državnog proračuna, no međutim u nešto dužem roku kroz 2 ili 3 mjeseca nama će se dogoditi da će zbog pada dohotka od ljudi imati 2 efekta. Em će oni manje trošit, znači potražnja će padati samim time i ponuda i proizvodnja. I drugi efekt je potrošački pesimizam jer kad ljudima odrežete plaću i kad povisite cijene, oni odlučuju da je vrijeme za štednju i to je drugi efekt. I ta dva efekta jedan s drugim djeluju multiplikativno i sigurno će se kroz 3 mjeseca dogoditi da ni ovo neće bit dosta. I evo, ja vas u to sad uvjeravam. Živi bili pa vidjeli. Ja tako razmišljam i to je na tragu onoga što i mi mislimo u klubu. 1,5 milijardi na godišnjoj razini je prihod s kojim se sad planira, on je na temelju ovogodišnjih analiza, no budite sigurni kad se ide u povećanje poreza, a i to je nešto i kolega Marić rekao da stvari, a pogotovo u ekonomiji ni isprva nisu onakve kakvim se na prvi pogled čine. Dolazi u slučaju i smanjenja određenih poreza, dolazi do povećanja cijena, a u slučaju povećanja poreza dolazi do njihove slabije naplate. Tu zapravo postoji kroz cijeli životni vijek ekonomije vrlo, vrlo jasna korelacija da veći porezi vode nešto slabijem punjenju tako da će se vjerojatno to dogoditi sa PDV-om, stoga 1,5 milijardi na godišnjoj razini je, ja bih to unaprijed odbacio. I sad dolazimo do one stvari koja je po meni ključna, a to je legitimitet za dizanje poreza na dodanu vrijednost, znači treba podsjetiti da s ovim porezom na dodanu vrijednost mi ne stvaramo dodanu vrijednost, nego stvaramo porez na tu vrijednost. Dakle, ni u budućnosti s njime ta sredstva nećemo usmjeriti u stvaranje dodane vrijednosti, nego ćemo pokrpati, hajmo reći tekuće obaveze i nagomilane obaveze iz prošlih razdoblja. Takve su obveze koje nažalost Hrvatsku odvode u nelikvidnost, zapravo su je već odvele. I u Švicarskoj npr. prije nekoliko godina je za stvar slobodnog rada Bugara i Rumunja u toj zemlji raspisan referendum. Znači to su dva načina kako se novi porezi, pogotovo ako ste dobili povjerenje birača na političkoj platformi da neće biti novih poreza mogu uvesti. Znači ako ste dobili povjerenje birača da neće biti novih poreza, a prisiljeni ste uvesti nove poreze, onda to može ići na dva načina. To može ići znači ili referendum ili prijevremenim izborima. Ja nisam taj koji ću ovdje sad reći vi izbore morate raspisati sutra, ali činjenica je da bi se npr. u Švicarskoj za puno manje i puno manje ozbiljne stvari nego što je uvođenje novih poreza i nameta u Hrvatskoj kako je ovaj tjedan kod nas na primjeru se rade referendumi i se pita javnost što misli o tome. Nažalost, mi nismo Švicarska, još smo daleko od toga. Nadam se da ćemo u budućnosti imati neke sličnosti, no u ovom prijedlogu ne vidimo ništa što bi moglo u vrlo kratkom roku voditi u tom smjeru. I evo, naš stav je da protiv ovog poreza definitivno ćemo bit zato jer je ovo porez koji neće pomoći ni likvidnosti, neće pomoći ni gospodarstvu. On nužno ne mora poskupiti cijene, on će sigurno u roku od 2, 3 mjeseca voditi i manjoj naplati toga poreza. On je u dugom roku, dugom roku u ovom smislu ekonomske krize u kakvoj su nam javne financije, dug rok je i 3 mjeseca voditi u recesijskom smjeru, znači voditi će u smjeru da sam jede svoju poreznu masu. I stoga je ova mjera zapravo mjera koja vodi tome, vidjet ćete kroz 3, 4 mjeseca da su novi porezi, ovi porezni nameti imaju za svrhu sami pojest svoju supstancu. To je ono što nije dobro i to je ono što mi radimo suprotno od Europe i svijeta koji se bori na različite načine i sa recesijom i sa globalnom krizom i ja moram izrazit i skepticizam i žaljenje što se ovo uvodi. Velim, vidjet ćemo, vrijeme će pokazati, ali mi ćemo u svakom slučaju biti protiv. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38193" n="894">
					<seg xml:id="ParlaMint-HR_T6.S13.u38193.s0">Hvala. Klub zastupnika HNS-a, gospođa zastupnica Vesna Pusić. Izvolite.</seg>
				</u>
				<u who="#PusićVesna" ana="#regular" xml:id="ParlaMint-HR_T6.S13.u38194" n="895">
					<seg xml:id="ParlaMint-HR_T6.S13.u38194.s0">Zahvaljujem gospodine potpredsjedniče, gospodine državni tajniče, kolegice i kolege. Ovaj Zakon o PDV-u ima dva članka. 1. članak glasi PDV raste sa 22% na 23%, 2. glasi primjenjuje se od subote. Obrazloženje izgleda ovako. Obrazloženje je isto. PDV se povećava na 23% i provodi se od subote. Nema obrazloženja drugim riječima. Jedino što piše u uvodu, a to bi se moglo recimo interpretirati kao neko obrazloženje je da za provođenje ovog zakona ne treba novca. E to obrazloženje je pogrešno, jer za provođenje ovog zakona ili kad se ovaj zakon počne provoditi gotovo je neizbježno da će to koštati novca i ukazali su i moji predgovornici na opasnost koja je evidentna da će dovesti de facto do smanjenja punjenja proračuna, a ne do povećanja. Jer kad bi takve mjere zaista vodile do povećanja punjenja proračuna u ovakvoj kriznoj situaciji, onda bi jedino što bi bilo bolje od povećati PDV sa 22 na 23% bi bilo povećati PDV sa 22 na 24%, jer će onda još duplo više se to nego sada puniti proračun. Očito nešto s tom logikom i tom matematikom nije baš u redu. Govori se o tome da predsjednica Vlade razgovara da se ne povise cijene, da se apelira na trgovce da se ne povise cijene. Ako ozbiljno razgovaramo ljudi svima je jasno da na tržištu nema apeliranja i nagovaranja. Tu se neki mogu suzdržati mjesec ili dva, ali nakon toga će povećanje PDV-a sigurno izazvati povećanje cijena. Ako ih Vlada jako lijepo zamoli možda će držati dah koji mjesec, ali dalje od toga mislim da još nitko nije vidio da jedno gospodarstvo i tržište funkcionira na majke mi i molim vas nemojte pa onda neće. Prema tome, sva je prilika i mislim da je racionalno i zaista je nužno da se tu postavimo racionalno da će cijene porasti. Logika o kojoj su i moji predgovornici govorili u tom slučaju je veći PDV, relativno brzo nakon toga veće cijene, kroz to smanjena potrošnja, nebrojeno puta u ovom Saboru je ponovljeno da je potrošnja pala već sad za 17%. Dakle dodatno smanjenje potrošnje i onda smanjenje ukupnog prihoda od PDV-a. I dovest ćemo se u apsurdnu situaciju da povećanjem PDV-a smanjimo punjenje proračuna. Mislim da su to kolege iz HDZ-a i SDP-a potpuno toga svjesni, te opasnosti, a naravno ne moramo izmišljati toplu vodu. Mnogi primjeri u Europi prije toga su na to ukazali, irski primjer samo obrnuti gdje smanjenje te vrste poreza dovelo do ubrzanog punjenja proračuna. Dakle nije da sad mi to prvi put se s tim susrećemo pa moramo krenuti i metodom pokušaja i pogreške, nego je već isprobano i zna se šta će iz toga izaći. E sada kad se već govori o povećanju PDV-a koje, kao što se sjećamo je obećano u jamstvenoj kartici famoznoj HDZ-ovoj da do toga neće doći, odnosno čak da će se PDV smanjiti. Samo usput jedna mala fusnota, dobila sam jedan e-mail iz Dubrovnika danas popodne, u kojem jedan gospodin kaže da vraća, odnosno prodaje jamstvenu karticu HDZ-a, a budući da ona, ono što je na njoj obećano nije košta ništa, onda je on prodaje za polovicu od toga, dakle polovicu od ničega. Dakle, ide li ovo kršenje obveze preuzete na izborima zaista u nekom korisnom pravcu? Iz zakona koji ima dva članka i obrazloženje koje ima dva retka se to zbilja ne može vidjeti. Ako se radi o tome da se misli upotrijebiti novac namaknut na taj način, barem ove godine, sumnjam da će slijedeće godine iz takvog PDV-a biti nekih sredstava, ako se misli upotrijebiti da se recimo garantira skraćivanje rokova plaćanja države, jer država naravno je najnediscipliniranija u plaćanju, država naravno najduže rokove ima plaćanja i proizvodi ovu spiralu nelikvidnosti. I ako se ova sredstva koja će se ubrati na taj način dodatna do recimo konca ove godine, misle usmjeriti u skraćivanje rokova plaćanja od strane države, ako se misli usmjeriti u barem smanjivanje ili možda i zaustavljanje spirale nelikvidnosti koja država svojim neplaćanjem ili plaćanjem nakon više od godine dana proizvodi, onda možda to ima nekog smisla. Ali to se ne može i ne vidi se iz ovako predloženog zakona. To bi onda možda moralo se kombinirati sa nekim drugim zakonom, možda sa zakonom, promjenama Zakona o javnoj nabavi, kako je HNS ovdje već predlagao u ovom Saboru. Možda promjenom nekih drugih zakona. Ali moralo bi se vidjeti da kad se nameće već dodatni namet, da to ide jer svaka mjera, svaka antirecesijska mjera u sebi sigurno mora sadržavati jezgru buduće razvojne politike. Iz toga se mora vidjeti kako će zbog toga biti bolje. Ako se ne vidi onda nema smisla. A iz ovoga se zaista ne vidi. Dakle da li će to ići i biti namjenski usmjereno. Da li se država ovime obvezuje da će se uhvatiti u koštac i usmjeriti ovo u zaustavljanje spirale nelikvidnosti i bržem plaćanju, dakle obvezuje se na neko ubrzano plaćanje svojih dugova. Ili će se to naprosto pojesti u jednoj kratkoročnoj potrošnji. Nije jasno. Iz ovog zakona to ne možete vidjeti. A o tome zaista mora ovisiti i to ne samo što se kluba HNS-a tiče, nego u prvom redu što se kluba HDZ-a tiče. Pa onda i njegovih koalicijskih partnera. O tome kuda idu ti novci mora ovisiti vaša podrška. Jer je meni razumljivo i prihvatljivo da ako to ide u zaustavljanje ili barem smanjivanje poteškoće nelikvidnosti da vi to podržavate, bilo bi logično da i mi to tada podržavamo. Ali ako to ide u kratkoročnu potrošnju i to ćemo sada pojesti na brzinu. Onda ne to zaista besmisleno i mislim da nije niti pravedno od vas u prvom redu u klubu HDZ-a zahtijevati da to podržite na časnu riječ. Da to podržite samo tako bez nekog dodatnog pratećeg zakona ili izmjene i dopuna u nekom dodatnom pratećem zakonu koji će vam garantirati da to ima nekog smisla. Da je to usmjereno u dobrom pravcu i da tom mjerom pomažete da se stvari raščiste. Mi se nažalost u ovom raspravama općenito gledajući na ovoj našoj izvanrednoj sjednici kako o proračunu tako i o zakonima koji ga prate, nismo baš iskazali u trženju zajedničkih rješenja. Dakle u slušanju ne samo onog što izaziva scenski efekt, nego stvarnog sadržaja o onome što ljudi govore. I ljudi s kojima se ne slažete politički katkad govore nešto što ima smisla i može čovjeku biti od koristi. U ovom slučaju čini mi se barem po onom što sam sada čula od kluba HDZ-a i od kluba SDP-a, da de facto ima puno slaganja u procjeni ovog zakona i u procjeni opasnosti koje prijete i eventualno mogućih koristi za kojih ovdje u ovom što mi imamo i u ovom što je predloženo nemamo prave garancije, ali ne odriče mogućnost toga biti, ali bi moralo to nekako biti predočeno i garantirano. A ne da su nam predočene evo ova dva retka u kojima ne piše ništa osim toga da se to provodi od subote i da neće biti 22 nego će biti 23. Završno, a pretpostavljam, naime ne da pretpostavljam ali se nadam da sam tu potpuno u krivu i da su moje bojazni neopravdane, ali bih ipak molila za jedno razjašnjenje u ime kluba HNS-a od strane državnog tajnika. Dakle, do sada smo u Zakonu o PDV-u imali PDV od 22%, imali smo nultu stopu PDV-a za kruh, mlijeko, lijekove, knjige, znanstvene časopise, ortopedska pomagala i javno prikazivanje filmova i imali smo 10% PDV-a u turizmu i na novine i časopise. Da li to ostaje i dalje tako ili se smatra, a iz ovog zakona se to ne može razaznati, da će ovo biti kao što ovdje pište jedinstvena stopa, dakle da će PDV od 23% od sada biti namet i na kruh, mlijeko, lijekove, knjige, znanstvene časopise, ortopedska pomagala i javno prikazivanje filmova kao i u turizmu i na novine i časopise? Ja se nadam da je moja bojazan potpuno neopravdana, ali ipak molim da se to ovdje razjasni. Nažalost budući da ovaj zakon nema obrazloženja i nema prateća rješenja ili izmjene i dopune zakona koji bi na bilo koji način ukazivali da će sredstva od povećanog PDV-a ići u smanjivanje nelikvidnosti. Klub HNS-a ne može podržati ovaj zakon. Ako se on pojavi sa nekim garancijama ili sa nekim zakonskim izmjenama bilo ovog bilo drugih zakona iz kojeg se može na bilo koji način iščitati da se taj novac neće kratkoročno pojesti, nego će ići prema zaustavljanju nelikvidnosti ili barem smanjenju pošasti nelikvidnosti, naravno da u takvom slučaj naš stav bi bio drugačiji. U ovom slučaju HNS ne može podržati ovaj zakon.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38195" n="896">
					<seg xml:id="ParlaMint-HR_T6.S13.u38195.s0">Hvala. Jedan ispravak, gospodin zastupnik Goran Marić.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38196" n="897">
					<seg xml:id="ParlaMint-HR_T6.S13.u38196.s0">Hvala lijepo. Kolegice Pusić radije bih vam uputio repliku doista nego ispravak netočnog navoda, ali nemam poslovničke mogućnosti. Kazali se država je uzročnik nelikvidnosti u Republici Hrvatskoj. Vjerujte da poznam jako dobro strukturu dugovanja, svih dugovanja države prema gospodarskim subjektima, ali isto tako poznam i strukturu dugovanja gospodarskih subjekata prema državi. Mnogi su se godinama bogatili na račun neplaćanja prema državi. I nakon te sustavne analize mogu zaključiti da je i država sudionik nelikvidnosti ali da nije generator i uzročnik, jer je na strani gospodarskih subjekata, pa čak nekih i dominantnih subjekata, oni su glavni i poticajni čimbenik nelikvidnosti. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38197" n="898">
					<seg xml:id="ParlaMint-HR_T6.S13.u38197.s0">Pojedinačna rasprava, gospodin zastupnik Zvonimir Mršić. Nema ga. Gubi pravo. Gospodin zastupnik Dragutin Lesar. Nema ga. Što ćemo? Gospođa zastupnica Željka Antunović. Nema je. Gubi pravo. Gospođa zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38198" n="899">
					<seg xml:id="ParlaMint-HR_T6.S13.u38198.s0">... /Govornica nije uključena./ ... kolegice i kolege. U ovakvoj situaciji kada ne znamo što su ciljevi jučer smo rekli rebalansa, što su ciljevi proračunske politike za 2010. godinu, kada interveniramo u porezni sustav i to samo u onom dijelu i kod onih sudionika koji već sada plaćaju visoke poreze, onda to zaista nije moguće podržati. Ali reći ću tri, četiri rečenice o povijesti uvođenja poreza na dodanu vrijednost u Hrvatskoj. Zakon je donesen 1995. godine, znamo koja je bila situacija tada u Hrvatskoj. Nije bio primijenjen 96. godine, dakle s kalendarskom godinom nego tek 1998. godine. U jednom razgovoru sa tadašnjim potpredsjednikom Vlade a u vrijeme kad je porez se počeo prikupljati 98. godine s gospodinom Škegrom rekao mi je, pitala sam ga kako smo došli do stope od 22%, je li to bila neka simulacija a on je rekao razmišljali smo o stopi od 18%, rat je bio pri kraju, razaranja u Hrvatskoj velika, ocijenili smo da trebamo ići sa većom stopom PDV-a jer smo znali da ćemo u proračunu morati osigurati značajna sredstva za pokriće troškova rata. I to je bilo razumljivo. Očekivalo se da će eto s vremenom ta visoka stopa koja je bila vjerojatno opravdana u vrijeme kada je zakon donesen i kada se zakon primijenio biti u nekoj bliskoj budućnosti smanjena. Međutim, što se desilo 1998. godine? Čini mi se da je bio 11. mjesec kad smo imali rebalans proračuna, gospodin potpredsjednik se sjeća toga. Bilo je vrlo veselo u ovoj Sabornici.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38199" n="900">
					<seg xml:id="ParlaMint-HR_T6.S13.u38199.s0">2,5 milijarde.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38200" n="901">
					<seg xml:id="ParlaMint-HR_T6.S13.u38200.s0">8 milijardi čini mi se. Čini mi se da je bilo 8 milijardi više nego što je bio planiran proračun i proračun je povećan za gotovo i prihodi za gotovo 30%. Svi amandmani opozicije i pozicije tada su bili prihvaćeni prvi i jedini put u povijesti Sabor.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38201" n="902">
					<seg xml:id="ParlaMint-HR_T6.S13.u38201.s0">Ja mislim da je 2,5 milijarde bilo.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38202" n="903">
					<seg xml:id="ParlaMint-HR_T6.S13.u38202.s0">Zašto je to bilo loše? Mi smo se tada veselili, svi amandmani su nam prošli. Ali zašto je to bilo loše? Bilo je loše zato što se taj višak nije usmjerio u neke razvojne projekte, što se taj višak nije možda vratio gospodarstvu ili što se u tom trenutku nije smanjila stopa PDV-a. Znamo šta nam se već desilo 99. godine, ogromna nelikvidnost i sve ostalo je prošlost. Zato bi iz prošlosti trebalo nešto učiti a ne optuživati jedni druge šta je koja Vlada radila u kojem vremenu. I sada da se vratim na ovaj zakon. Porez na dodanu vrijednost za proizvodnju je neutralan porez. To je tako u normalnim uređenim ekonomijama. U Hrvatskoj on nije neutralni porez niti za industriju, niti za gospodarstvo upravo stoga što mi imamo, nemamo uređene financijske tijekove, što se kod nas ne plaća uredno, što je nelikvidnost velika i što često gospodarski subjekti koji nemaju tu sreću da ne moraju plaćati poreze i doprinose bez sankcija onda ponekad moraju odgoditi plaćanje nekom drugom. Time povećavaju nelikvidnost, time stvaraju probleme u gospodarskim i financijskim tijekovima, ili pak moraju uzimati kredite da bi platili porez na dodanu vrijednost a svoja potraživanja ne mogu naplatiti mjesecima, pa nekada i godinu dana. Dakle, iz tih razloga porez na dodanu vrijednost niti našim gospodarskim subjektima nije neutralan. Ali što to znači u ovom trenutku za građane? Prije nekoliko sati završili smo raspravu oko toga da će se uvesti novi porez na plaće i mirovine po stopama od 2 i 4%. Neće se usklađivati mirovine pa dakle ni one male, najniže mirovine se neće usklađivati. Do sada je pad prometa u maloprodaji iznosio 17%. Neće se to bitno promijeniti niti do kraja godine. Turistička sezona u tih nekoliko tjedana koliko traje ne može bitno popraviti ovo stanje. Već do sada su građani kroz svoju osobnu potrošnju smanjili tu potrošnju za 10%. Nakon ovakvih poteza oni će ju smanjiti i dalje jednim djelom zato što neće imati prihode. Oni koji imaju visoke prihode oni i sada maksimalno troše, oni neće trošiti više. Oni su i sada trošili koliko su trošili. Sve će to zapravo utjecati na daljnji pad potrošnje a daljnji pad potrošnje utjecat će na niže prihode i državnom proračunu, da ne govorimo da će ono utjecati na pad proizvodnje, da će na pad potrošnje uz sve ovo što sam sada nabrojila utjecati i ova mjera koju ćemo eto možda sutra, vjerojatno sutra raspravljati a to je Zakon o potpori za očuvanje radnih mjesta. Dakle, skraćeni radni tjedan zapravo će značiti i manju proizvodnju. S jedne strane ćemo možda očuvati nešto radnih mjesta ali to znači manju proizvodnju jer će se kroz tjedan i kroz mjesec zapravo raditi, izodrađivati manji fond sati. Dakle, prije nekoliko sati sam rekla, veća porezna presija uvijek utječe na to da se nastoji utajiti porez. Neki to rade svjesno, neki ne plaćaju porez jer ne mogu ga platiti, jer nemaju financijska sredstva da to plate. To znači manji prihod u državni proračun sa ove osnove poreza na dodanu vrijednost. On i tako sada ima zapravo najveći pad od svih poreznih prihoda u državnom proračunu. Ja ću reći da smanjenje stope PDV-a bi donijelo istu ili možda i veću razinu prikupljenih poreza. I stalno se ovdje nama govori vi ste nešto predlagali i to bi donijelo 145 milijardi gubitka ili manjih gubitka prihoda u državni proračun. A ja ću vam reći da bi vjerojatno da smo prihvatili prijedlog koji smo mi ovdje prije nekoliko mjeseci iznijeli da se uvede međustopa za određene proizvode koji se dnevno troše da bi ostalo u kućnim budžetima nešto malo više novca. Mi smo tada izračunali oko 200 kuna. Oni koji imaju 3 tisuće kuna, koji imaju 5 tisuća kuna, koji imaju 6 tisuća kuna to su sve prihodi domaćinstava koja nemaju dovoljno novaca za onu minimalnu sindikalnu košaricu. Oni ne bi tih 200 kuna stavili u čarapu, oni bi i to dodatno potrošili. Ista razina a možda i malo veća razina poreza na dodanu vrijednost bi se prikupila ali bi bila malo veća potrošnja. Kad bi se malo više trošilo onda bi se malo više i proizvodilo i efekti bi bili daleko bolji. I zato mislim da ovi izračuni koji se odnose na to da ćemo prikupiti milijardu i 200, 300 milijuna kuna do kraja godine ili da ćemo prikupiti nekih 3 i pol milijardi iduće godine, po toj osnovi mislim da nisu realni. Mi možemo, naša predsjednica Vlade može razgovarati i sa trgovcima i s proizvođačima da ne dižu cijene. Oni neće dići cijene 1.8. jer to tehnički neće biti moguće, neće dići možda ni za tjedan, ni za dva tjedna, ali prve narudžbe u prodavaonicama i prve kalkulacije koje će se napraviti za maloprodajne cijene imat će stopu poreza od 23%. Neće biti cijene veće za 1%, nego za 2, 3, 4, zapravo za onoliko postotaka koliko oni unaprijed anticipiraju da će ih to koštati. Hvala vam lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38203" n="904">
					<seg xml:id="ParlaMint-HR_T6.S13.u38203.s0">Kolegice Zgrebec, hvala. Ja se sjećam da smo, imate pravo, 8 milijardi. Ja sam imao amandman amandmana za 2 i pol milijarde koji su išli za Osječko-baranjsku županiju i svi zajedno smo tada zastupnici u ovom sazivu Saboru smo proćerdali … … /Upadica: Tako je./… Proćerdali smo, tih 8 milijardi išlo je u škole, išlo je u prometnice, išlo je u javne objekte … … /Upadica: Nije uvijek išlo./… Ali uglavnom je išlo u razne projekte krupne infrastrukture i tako smo eto nismo dali u razvoj, ali smo dali u obnovu i to.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38204" n="905">
					<seg xml:id="ParlaMint-HR_T6.S13.u38204.s0">Ali ja sam … … /Upadica: Zašto sada ne pišete amandmane?/ … Al sad kad se prisjećam…</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38205" n="906">
					<seg xml:id="ParlaMint-HR_T6.S13.u38205.s0">Memoare ili amandmane? … /Govornici govore u glas, ne razumije se./…</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38206" n="907">
					<seg xml:id="ParlaMint-HR_T6.S13.u38206.s0">Kad se već tako potpredsjedniče prisjećamo, meni je Vlada odbila amandman na milijun i 700 tisuća kuna, ali je sama za tu namjenu dala 2 i pol milijuna. Prema tome, za jedan objekt koji je bio procijenjen milijun i 700 tisuća kuna Vlada je dala 2 i pol milijuna.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38207" n="908">
					<seg xml:id="ParlaMint-HR_T6.S13.u38207.s0">To su bile zlatne godine. … /Govornici govore u glas, ne razumije se./… Kada je Vlada dijelila šakom i kapom. Gospodin zastupnik Danijel Srb. Nema ga. Gospodin zastupnik Arsen Bauk. Nema ni njega. Gospođa zastupnica je ovdje, Tatjana Šimac-Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38208" n="909">
					<seg xml:id="ParlaMint-HR_T6.S13.u38208.s0">Hvala lijepo, gospodine potpredsjedniče. Državni tajniče, kolegice i kolege. Evo vidjeli smo iz ovih diskusija koje smo čuli da su PDV i punjenje na ovaj način proračuna, da su u biti obrnuto proporcionalne veličine, odnosno da su invertne veličine. Naime, povećanje PDV-a će sigurno dovesti do povećanja cijena, to će dovesti do smanjenja potrošnje, odnosno smanjenja ukupnog prihoda od PDV-a u proračunu. Naime, povećanje PDV-a sad od 22 na 23% ne možemo vjerovati da neće utjecati na podizanje cijena. Cijene će se naravno podignuti. Gospođa premijerka ili bilo tko će vjerojatno razgovarati, postići dogovor, ali na takvo podizanje cijena sigurno neće moći nitko utjecati. Tako da će naši građani, u ovom slučaju sve više potplaćeni radnici, sa zebnjom će čekati i mjesečne izdatke za režije, odlazit će u trgovine samo po najosnovnije namirnice i razmišljaju već sada kako će svojoj djeci uspjeti kupiti knjige i pružiti minimum normalnog životnog standarda. Sjetit ću se i ja obećanja građanima kako su iz HDZ-a govorili izaberite nas i mi ćemo odmah po dolasku na vlast smanjiti PDV sa 22 na 20%. No, od te točke se naravno odustalo i to jednakom brzinom kako se neočekivano i iznijelo to predizbornoj kampanji. Kako je gospođa Pusić rekla i zapravo iznijela svoju nejasnoću u zakonu, a to je nejasnoća na što se odnosi ova opća stopa, da li se odnosi i na onaj 10% usluge smještaja što se odnosi na turizam, odnosno na novine i časopise i ja se nadam da će nam to državni tajnik poslije razjasniti. Ja bih zapravo podijelila još s vama brigu turističkih radnika u odnosu na ovaj PDV. Naime, poznato nam je da je akcijski plan za spas hrvatskog turizma zapravo niveliranje stope PDV-a na hranu i piće s onima koji su na snazi u konkurentnim zemljama. Naime, očekuje se smanjenje upravo PDV-a na hranu i piće sa 22 na 10%. Naime, ministar Bajs je okupio stručnjake i to je jedna od mogućih antirecesijskih mjera za spas turizma. Stručnjaci su zapravo vidjeli upravo izlazak iz krize u niveliranju stope PDV-a. Naravno, to se može napraviti, upravo zbog toga postoji zapravo realna osnova jer je Europska unija nedavno donijela preporuke da se stope PDV-a na takve artikle u turizmu ujednače na 5,5%. Upravo zbog toga bi to mogli osjetiti i gosti i hotelijeri bi sigurno bili konkurentniji. Po ovim podacima koji jesu danas već vidljivi naime po sindikatu turizma, sezona će financijski biti lošija 15% od lanjske i upravo zbog toga nisu čudna ovakva njihova razmišljanja, odnosno razmišljanja djelatnika u turizmu. Naime, krizni porez i povećanje PDV-a sigurno je neprihvatljiv u turizmu i upravo zbog toga je Turistički sindikat to cijenio da to dodatno smanjuje ionako malu kupovnu moć radnika tog sektora, kao da će zapravo i smanjiti i zainteresiranost za rad u tom sektoru. Što se tiče turizma, podsjetit ću vas još na 2005. godinu, na jedan članak iz &quot;Slobodne Dalmacije&quot; koji glasi: &quot;PDV od 22% usmrtio bi cijeli turizam&quot; Sjetimo se da je poput bombe odjeknula u poslovno-turističkim krugovima upravo vijest o ukidanju nulte stope PDV-a. A što je značila ta nulta stopa PDV-a? Podsjetimo se, ona je uvedena 2001. godine radi poticaja organiziranih inozemnih dolazaka gostiju, a to poslovanje je ubiti karakterizirano kao izvoz. Sjetimo se da su time organizirani inozemni dolasci koji su u Hrvatskoj činili otprilike od 25 do 30% ukupnog turističkog prometa u zemlju ugostili oko 9,4 milijuna turista, oni su bili oslobođeni PDV-a. A ta upravo nulta stopa dala je vjetar u leđa investicijama u hrvatskom hotelijerstvu čiji novi vlasnici su buduća poslovanja i kredite za nove investicije upravo temeljili na toj ekonomskoj olakšici. I vratimo se danas u stvarnost, znači podizanje stope PDV-a sa sadašnjih 22 na 23%, država će kako piše godišnje ubirati dodatnu milijardu kuna, a glavna posljedica biti će sigurno povećanje cijena i usluga. Evo, s tim ću završiti, znači svako povećanje PDV-a znači sigurno poskupljenje proizvoda i usluga i upravo zbog toga je realna opasnost da dio poslodavaca će iskoristiti povećanje PDV-a za poskupljenje, a ne samo ono koje ide po izračunu, nego čak i veće. I upravo zbog toga nećemo prihvatiti ovaj zakon. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38209" n="910">
					<seg xml:id="ParlaMint-HR_T6.S13.u38209.s0">Hvala. Gospodin zastupnik Dino Kozlevac. Izvolite.</seg>
				</u>
				<u who="#KozlevacDino" ana="#regular" xml:id="ParlaMint-HR_T6.S13.u38210" n="911">
					<seg xml:id="ParlaMint-HR_T6.S13.u38210.s0">Gospodine potpredsjedniče, gospodine državni tajniče. Evo u ove kasne ure na žalost o jednoj tako bitnoj temi i u ambijentu koji je desetkovan sa nama što više reći. Sve je rečeno, 23% poreza, radi se o jednoj mjeri koja će dovesti do povećanja cijena neminovno. Svi se slažemo oko toga. Bez obzira na obećanja koja smo danas čuli, koja su dana u Vladi da se neće povećati cijene, međutim ako smo dobro slušali, a jesmo, gospodarstvenici su najavili da, ali nije im jedini input 22%, odnosno 23, ima tu još inputa. Prema tome, cijene će neminovno ili iz ovog ili iz onog razloga porasti, 23% će biti ugrađeni u to. Govorimo, međutim gdje su svi oni gospodarstvenici i sve one firme, svi poslovni subjekti koji će ugraditi 23% i cijene će porasti. Nažalost, opet diramo, odnosno radimo na prihodovnoj strani, povećavamo prihod kako bismo mogli pokriti rashodovnu stranu koju nismo značajno smanjili. Prema tome, ne radi se o štednji, o štedljivom proračunu, nego povećavamo prihode, opterećujemo s onim zakonom prije direktno građane, dio građana, odnosno sve građane iako možda ne bi svi osjetili, ali s ovim zakonom, sigurno će svi osjetiti kroz povećanje cijene. Neću ponoviti da će prihodovna strana za 2, 3 mjeseca opet osjetiti kroz smanjenu kupovnu moć, kroz smanjenu kupovinu, doći će do neminovnog pada potrošnje, znači pad potrošnje, manji porez, manji prihod u državni proračun i mi ćemo za 2, 3 mjeseca bit na istom. No dobro, biti će interesantno vidjet, ja se nadam da ćemo se pozabavit pod navodnicima da tako kažem sa rashodovnom stranom proračuna i svest našu potrošnju u realne okvire, a to znači svest potrošnju u okvire onoga koliko imamo novaca. Koliko imamo novaca, toliko ćemo moći potrošiti. To će bilo koja politička stranka, bilo koja opcija, bilo koja vlast morat napravit. Ja se nadam što prije jer će stanje postat vrlo brzo neizdrživo. Međutim, kod ove primjene da se vratim, imao sam nekoliko intervencija ljudi iz gospodarstva, nekoliko intervencija, a to se posebno odnosi na predstavnika ministarstva koje je tu sa nama. Naime, radi se o tome da je obračun poreza danas informatiziran ili kompjuteriziran, da postoje programi, a da će programe trebati promijeniti da bi se mogao izračunati novi PDV. Programe će trebati promijeniti, gospodarski subjekt, ja ne znam koji danas više ne radi to sa kompjutorom, odnosno nije informatizirao ili radi pješke. Da bi se programi mogli izmijeniti, trebaju biti jasne upute date kako, na koji način će se prelazit sa jedne stope na drugu stopu. Tu ima puno pitanja koja nisu riješena. Ja se nadam da zakonodavac je mislio o tome, da postoje zalihe trgovačke i ugostiteljske robe, posebno tu dajem akcent na turizam i ugostiteljstvo u ovom trenutku gdje očekujemo spasonosna rješenja, odnosno spasonosni novac, da postoje znači barovi, restorani koji rade cijelu noć, to je jedno tehničko, praktično pitanje, možda izgleda banalno. Kako će ti ljudi u pola noći preći sa jednog obračuna na drugi, treba tehnički dati upute, vidjet na koji način će se to napraviti. Što napraviti sa boravkom hotelskih gostiju koji su došli sad u 2, koji će biti u 2 razdoblja, koji će biti pola godišnjeg odmora u jednoj stopi, pola godišnjeg odmora u drugoj stopi? Kako će se njima i na koji način izračunati? Što će biti sa uplaćenim predujmovima za hotelski smještaj? Kako ćemo to objasniti onima koji su uplatili da je kod nas došlo do povećanja porezne stope, da sad nije to više jedan, nego je uvećano za 4,5, 4,6% koliko je ustvari realno povećanje stope PDV-a. A drugo da vas upozorim da se radi u termin 1.8. kad su najveće gužve u turizmu, kada ljudi rade od jutra do mraka, prema tome ugostiteljski objekti sve pravne osobe koje su vezane za turizam imati će i tehničke probleme na koje moramo ukazati. Ljudi se već pitaju kako će to napraviti, država će tu biti normalno revnosna, tražit će provođenje propisa, tražit će uplatu itd., međutim ja vas molim da pripremite upute vodeći računa upravo o ovim subjektima o kojima sam govorio, da ne govorimo o svim ostalim pravnim subjektima koji uplaćuju, koji su u sustavu PDV-a, koji će morat s tim PDV-om i takvim kojega uplaćuju na fakturiranu vrijednost a kojega onda nakon toga čekaju i kako uplate od, kako od države evo čuo sam od kolege Maria da nije samo, da nije država generator nego da su i dužnici državi. Ja bih odmah postavio retoričko pitanje a šta smo napravili prema tim dužnicima državi. Prema tome prije ili poslije ćemo se morati početi ponašati u skladu sa dobrim gospodarom i sa manirima dobrog gospodara, jer ako ne drugačije će biti, šta će bit, a da neće bit dobro to je valjda svima jasno. Evo hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38211" n="912">
					<seg xml:id="ParlaMint-HR_T6.S13.u38211.s0">Hvala. Gospođa zastupnica Nadica Jelaš. Izvolite.</seg>
				</u>
				<u who="#JelašNadica" ana="#regular" xml:id="ParlaMint-HR_T6.S13.u38212" n="913">
					<seg xml:id="ParlaMint-HR_T6.S13.u38212.s0">Poštovani potpredsjedniče, državni tajniče, kolegice i kolege. Ja ću u svojoj raspravi isto podsjetiti na prošlost, doduše daleko bližu od ove u kojoj ste govorili vi sa gospođom Dragicom Zgrebec i bojim se daleko manje ugodnu. Naime želim reći slijedeće. Želim naglasiti da je aktuelna vlast dobila povjerenje od hrvatskih građana, između ostalog i na obećanju da neće dizati poreze. Zapravo HDZ je plašio hrvatske građane da će ako SDP dobije vlast, da će se uvoditi novi porezi. Da. SDP jest govorio o porezima, ali o kojim to porezima? Govorili smo o porezima na dividendu, na kapitalnu dobit, na imovinu temeljem koje velik broj hrvatskih građana ostvaruje ogromnu imovinsku korist, a ne plaća ni lipe poreza. Riječ je o kamatama na štednju, riječ je o najamninama za stambene i poslovne prostore itd., itd. Naši prijedlozi oporezivanja temeljili su se na Ustavnoj odredbi da svatko u Hrvatskoj mora doprinositi u zavisnosti od svoje ekonomske snage. Dakle onaj tko ima više mora više i doprinositi, u participiranju u poreznom teretu. Iz tih bi se poreznih prihoda djelomično financiralo i zdravstvo, pa bi se zdravstveni doprinos mogao smanjiti. I to smo predlagali, što znači da bi se smanjila cijena rada, a to bi doprinijelo većoj konkurentnosti hrvatskog gospodarstva, što je izuzetno važno u maksimalno zaoštrenoj tržišnoj utakmici. Dakle, SDP je imao zaokruženu koncepciju, imali smo cilj. Svi naši zakonski prijedlozi bili su usmjereni na jačanje gospodarstva, dakle na sigurniju budućnost jer upravo i samo gospodarstvo može takvu budućnost osigurati. A što radi aktualna vlast? Koja je njihova koncepcija? Gle čuda, rade upravo ono što su uvjeravali da nikada neće činiti, uvode nove porezne namete ili povećavaju postojeće kao što je eto slučaj sa PDV-om. Pritom je važno naglasiti svrhu uvođenja poreznih nameta. Prikupljena fiskalna sredstva neće se usmjeriti u gospodarstvo, već će se njima pokrpati proračunske rupe i kupovati socijalni mir. To nije koncepcija. To je trenutačna reakcija u sveopćem kaosu, stihiji i konfuziji, jer razrezati porez zna svatko. Od Vlade se očekuje puno više. Od Vlade se očekuje smišljena politika na dobrobit svih građana. Zapravo bismo se puno češće trebali podsjećati na riječi Ante Starčevića ovdje pred ulazom u ovu sabornicu koje glase ovako: &quot;Prava država ne samo da je dobro po čoveka, nego je ona uvijek svakoga dobra.&quot; Aktuelna vlast hvali se da sve veći dio državnog proračuna odlazi na socijalu. To je istina. Ali to nije činjenica za hvaljenje. To je činjenica za žaljenje, to je činjenica za zabrinutost. Jer to znači da je ova vlast učinila veliki dio hrvatskog društva ovisnim o sebi, o državnim jaslama. Zauzvrat dakako dobila je vjerne glasače. Takva politika gdje je država sama sebi cilj i gdje građani žive od socijale, jer im nesposobna vlast nije znala stvoriti uvjete da žive od svog rada i od primjerene plaće, takva politika nema budućnosti. Eskimska poslovica kaže: &quot;Daj čovjeku udicu i nauči ga loviti ribu da može sam brinuti o sebi. Nemoj mu dati ribu, jer uvijek će biti ovisan o tebi.&quot; I tu je zapravo jedna vrlo jasna, vrlo očita linija razdvajanja između politike SDP-a i politike sadašnje vlasti. S jedne strane porezi u funkciji poticanja gospodarstva, a s druge strane poticanje i potrošnje i socijalne ovisnosti i dodvoravanje biračkom tijelu. Ova vlast na čelu s premijerkom zapravo ucjenjuje građane time što kaže da je bolje primati i niže plaće i mirovine, nego ne primati nikakve plaće i mirovine. Takav ultimatum po principu uzmi ili ostavi zapravo je i osnovna nit vodilja u modelu vladanja ove vlasti, zastraši pa vladaj. Povećanjem PDV-a povećat će se cijene proizvoda i usluga za nekoliko postotaka, što znači veću inflaciju, pad kupovne moći, veću poreznu evaziju i posljedično manji prihod u državni proračun. To je udar primarno na životni standard građana, ali kolateralna žrtva bit će i državna kasa zbog bumerang efekta. Jer ako pada kupovna moć građana, teško da može rasti, odnosno povećavati se državni proračun. Zato ovaj zakon nikako ne može biti antirecesijska mjera. U prijedlogu zakona konstatira se da za provedbu ovog zakona neće trebati osigurati dodatna sredstva. Državi možda i neće trebati dodatna sredstva, ali sam sigurna da će porezni obveznici imati i tehničkih problema, i financijskih izdataka vezano upravo za operacionalizaciju ovog zakona, ako ni zbog čega drugog a ono zbog promjene, odnosno nadogradnje softvera. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38213" n="914">
					<seg xml:id="ParlaMint-HR_T6.S13.u38213.s0">Hvala. Gospodin zastupnik Boris Kunst. Nema ga. Gospođa zastupnica Sonja Šimunović. Nema je. Gospođa zastupnica Nada Čavlović Smiljanac. Nema. Gospođa zastupnica Ingrid Antičević Marinović.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38214" n="915">
					<seg xml:id="ParlaMint-HR_T6.S13.u38214.s0">Poštovani gospodine predsjedniče, poštovani državni tajniče. Pošto se evo vi čudite toj prijavnici, ja mislim da se s pravom čudite što uopće mi raspravljamo ovako kasno i obnoć o ovoj važnoj i prevažnoj temi.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38215" n="916">
					<seg xml:id="ParlaMint-HR_T6.S13.u38215.s0">Ma ne čudim se ja prijavnici.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38216" n="917">
					<seg xml:id="ParlaMint-HR_T6.S13.u38216.s0">Naime, kada se uopće uvodio PDV i kada god je riječ o PDV-u to izaziva izuzetnu pozornost građana i građani imaju pravo znati što zastupnici misle o toj temi, što pojedini zastupnici misle o toj temi, što pojedini zastupnik koji dolazi iz određene izborne jedince misli o toj temi. Milim da prije svega nije primjereno, znam da smo u stisci s vremenom da je izvanredna sjednica ali nije primjereno o ovako važnoj temi razgovarati u ovako ipak kasnim satima. Stanje u koje smo došli je katastrofalno. Razina javnog, odnosno inozemnog duga dosegla je razinu koja predstavlja jedan od glavnih problema za budućnost Hrvatske. Kreditori ne pitaju čiji je dug i po tome što smo svi dužni. Sva naša obrazloženja, sva vaša obrazloženja ne piju vodu i nisu točne izjave ministra financija da ste se zaduživali za gospodarski rast čime je pala nezaposlenost. Ipak ima nade i jedini odgovor za ovu krizu jest promjena vlasti. Ovako kako je prije nekoliko sati objavio indeks zborio onaj koji se ne znamo gdje je, koji nas je u sve to uvalo, koji se najprije izgubila ona čuvana jamstvena kartica, jamčim vam svojim imenom da ćemo smanjiti poreze, da ćemo povećati gospodarski rast, da ćemo uvesti Hrvatsku u Europsku uniju. Nema odavno ta kartica nije u opticaju, a sada više nema ni njega. Vidim da se i vi s time slažete i da se tu nema više što reći. Dakle oko toga smo se složili. Sada što možemo napraviti dakle da stvari ne idu zaista ovako katastrofalno. A na tragu i ove vaše kratke liscenije i sjećanja tog jednog duha zajedništva kada se dosta toga moglo napraviti i napravilo se ali opet nađe se netko treći koji kvari sreću, pa je taj novac je opet otišao tamo gdje u onoj vašoj sigurnoj prvotnoj zamisli gospođe Dragice Zgrebec nije trebao otići. Dakle, prvo je i po onom liječničkoj ne škoditi. Dakle prije davanja kakve terapije. ... /Govornica se ne razumije./ ... najprije je i najvažnije ne škoditi. Kažete da je ovo antirecesijska mjera. Svi vam stručnjaci govore i ne treba tu biti poseban stručnjak da se zna da ovo nije nikakva antirecesijska mjera, upravo suprotno. Izazvat će, izazvat će i dalje recesiju i recesijska kretanja produbiti. Naime, kao prvo smanjit će se konkurentnost, povećat će se poreska evazija. Siva ekonomija, što je normalno u ovakvim situacijama. Pritišćete vi, ali će onda i građani tome doskočiti. Ali kada su najdublje krize to se i događalo. Država je nametala poreze ubirala od onih jadnika od kojih je lakše oduzeti koji se više boje države i oni koji ne mare, ne šljive državu i praktički rade što god hoće. Tako državi duguju milijune i milijune i nikom ništa. Vi ne pokušavate naplatiti taj dug. Da im se ne biste zamjerili. Ali se zato od sirotinje naplaćuje onaj najvjerniji i najposlušniji. I zato upravo i ovakvi nameti. To nije pošteno, to nije pravedno i to ćemo promijeniti. Uvesti ćemo porez i ono što treba i ja mislim da se najveća većina građana time složiti. Porez plaćaju oni na kraju krajeva to je naša ustavna odrednica koji imaju najviše. I takve vrste poreza treba uvesti. Dakle, ovdje raspravljajući u ovo kasno doba noći, mi ovdje raspravljamo kao o nekakvoj administrativnoj mjeri. O jednom šumskom zemljištu ili više malo sjevernije ili južnije, jeli koji bor iako mislim da su to važna i prevažna pitanja. I što se nameće kod ovog upravo kod ovog povećanja? Gospođa Kosor okupila proizvođače i oni joj se kunu časnom pionirskom da neće podizati. Dakle, s takvim osobama se raspravlja ovako i pita ih se ne što. A tko je građane pitao? I ja čak vjerujem da proizvođače je ovdje je kolega Marić govoreći u ime kluba HDZ-a rekao da je očito i da najvjerojatnije ni proizvođači neće podizati cijene. Jer je u interesu naših proizvođača i prodaje. I to čuva radna mjesta itd. i sve ono što ide s tim. Nego je izrazio bojazan da će to raditi i trgovci. I nema sumnje, oni jedva čekaju to. Jer to je vidite ona famozna što je jučer ili prekjučer netko govorio, odnosno jučer, kriza je izazov. E za njih je izazov. Kriza zato nije nikakav izazov. Evo oni su jedva čekali za lov u mutnom. Dakle teorija šoka. Oni jedva čekaju da se dogodi potres, poplava pa zato u Kaznenom zakonu posebno su teška kaznena djela tko iskorištava teške situacije, krade u ratu, krade od umrlog od ranjenog. Dakle u nesrećama. Poslije '45. to su bila najopasnija kaznena djela, upravo tko iskorištava tu tešku ratnu situaciju. Žao mi je što takve situacije nije bilo i poslije '90.-te. Dakle poslije svakog rata. Bez obzira kakve je on prirode ili naravi. Nećemo sada o tome. Govorimo o iskorištavanju ratnih neprilika. Išli su takvi na prijeki sud. Takvi su išli na prijeki sud. Dakle, ovaj prijedlog zakona o povećanju PDV-a zaista je nepravedan. Nepravedan je i on je štetan. I to će se vrlo brzo vidjeti. Dakle očito je da Vlada nema viziju kako izaći iz ove situacije u koju nas je sama uvalila, nema strategije i to su ove kratkoročne mjere, ajmo preživjeti još koji dan. Dakle ovo je u biti jedan prijedlog očajnika, produljimo tu agoniju prije konačne propasti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38217" n="918">
					<seg xml:id="ParlaMint-HR_T6.S13.u38217.s0">Hvala. Replika gospođa zastupnica Dragica Zgrebec.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38218" n="919">
					<seg xml:id="ParlaMint-HR_T6.S13.u38218.s0">Kad već tako idemo u detalje, radi se o strukturi i načinu obračuna PDV-a. Kao što sam izraz porez na dodanu vrijednost govori to se plaća u ciklusima porez samo na dodanu odnosno novostvorenu vrijednost i proizvođači neće, sigurno neće podizati cijenu zato što imaju veću stopu PDV-a jer oni PDV obračunavaju i moraju ga platiti s time što ga umanjuju za predporez, dakle od onoga što su kupili sirovinu, dobili uslugu itd. Na njih ne utječe, ja sam rekla PDV je u industriji, uslugama neutralan porez. To je porez koji plati krajnji potrošač. Drugim riječima, trgovci kad formiraju maloprodajnu cijenu tek onda naplate porez. Kad formiraju maloprodajnu cijenu koja znači 100 ako će naplatiti porez samo 22% znači da moraju umanjiti svoju maržu, i oni to sigurno neće raditi. Oni će to učiniti u prvih tjedan dana dok se ne osposobe, dok ne naprave inventure, dok ne dođe nova narudžba i novi kontingent na policu. Tada će napraviti kalkulaciju, na svoju maloprodajnu cijenu obračunat će 23% što će povećati onda onu krajnju maloprodajnu cijenu za potrošače kupce.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38219" n="920">
					<seg xml:id="ParlaMint-HR_T6.S13.u38219.s0">Odgovor na repliku gospođa Ingrid Antičević-Marinović.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38220" n="921">
					<seg xml:id="ParlaMint-HR_T6.S13.u38220.s0">Dakle, nema sumnje da je tomu tako ali htjela bih još nešto nadodati što je mislim važno upravo kod naplate PDV-a. Dakle, već oni koji ga plaćaju i to bilo koja od ovih struktura koje je kolegica Zgrebec napomenula u neizdrživoj su situaciji. To je namet PDV koji se plaća po ispostavljenom računu bez da je on i plaćen a u vremenu nelikvidnosti, u tom vremenu nelikvidnosti kako onda još plaćati veći PDV. A država je izvor generator nelikvidnosti ali ne mari bome ni za svoje dužnike ni za svoje vjerovnike, digla je i ona ruke od gotovo čitave stvari. I ovo samo ide kao nekakva lokomotiva po sinerciji dok vidimo da će stati, ali srećom da stane da se negdje ne strovalimo sve skupa. Ali mislim da je upravo ta sila odnosno taj zamašnjak koji ju je gurao još od 2003. upravo pri kraju.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38221" n="922">
					<seg xml:id="ParlaMint-HR_T6.S13.u38221.s0">Završni osvrt državni tajnik u Ministarstvu financija Ivica Mladineo. Izvolite.</seg>
				</u>
				<u who="#MladineoIvica" ana="#regular" xml:id="ParlaMint-HR_T6.S13.u38222" n="923">
					<seg xml:id="ParlaMint-HR_T6.S13.u38222.s0">Hvala. Gospodine potpredsjedniče. Odgovor cijenjenoj zastupnici gospođi Pusić. Stopa od 0%, stopa od 10% ostaje i dalje prema zakonu kako je bilo, jedino se opća stopa sa 22 povećava na 23%. A što se tiče plaćanja i neplaćanja računa oni koji nisu platili račun isto iskoriste predporez. Prema tome, to što se tiče toga država tu nije na dobitku jer svi oni iskoriste predporez a ipak neki ga ne plate.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38223" n="924">
					<seg xml:id="ParlaMint-HR_T6.S13.u38223.s0">Zaključujem raspravu. Prekidam sjednicu. Nastavak je sutra u 9,30 sati Prijedlog zakona o izmjenama i dopunama Zakona o posebnim porezima na osobne automobila, ostala motorna vozila, plovila i zrakoplove.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38224" n="925">
					<seg xml:id="ParlaMint-HR_T6.S13.u38224.s0">Prelazimo na Prijedlog zakona o izmjeni Zakona o porezu na dodanu vrijednost, s Konačnim prijedlogom zakona, hitni postupak, prvo i drugo čitanje, P.Z. br. 416. Predlagatelj zakona je Vlada Republike Hrvatske. Rasprava je zaključena. Dajem na glasovanje Prijedlog zakona o izmjeni zakona o porezu na dodanu vrijednost, s Konačnim prijedlogom zakona. Molim uključimo se i glasujmo. Rezultat? Ovaj zakon prihvaćen je većinom glasova, 78 glasova za, 1 suzdržan i 27 protiv.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38225" n="926">
					<seg xml:id="ParlaMint-HR_T6.S13.u38225.s0">Dobro jutro, dame i gospodo zastupnice i zastupnici. Nastavljamo 13. izvanrednu sjednicu sa točkom 6. Prijedlog zakona o izmjenama Zakona o posebnim porezima na osobne automobile, ostala motorna vozila, plovila i zrakoplove, s konačnim prijedlogom zakona, hitni postupak, P.Z. br. 417 Predlagatelj zakona je Vlada Republike Hrvatske. Prijedlog akta primili ste u pretince. Prigodom utvrđivanja dnevnog reda prihvatili smo prijedlog da se ovaj zakonski prijedlog raspravi u hitnom postupku. Sukladno članku 159. Poslovnika hitni postupak objedinjuje prvo i drugo čitanje. Amandmani se mogu podnositi do kraja rasprave. Raspravu su proveli Odbor za zakonodavstvo, Odbor za financije i državni proračun. Izvješća ste primili na sjednice. Želi li predstavnik predlagatelja dodatno? Da. Zdravko Marić, državni tajnik u Ministarstvu financija. Izvolite.</seg>
				</u>
				<u who="#MarićZdravko" ana="#regular" xml:id="ParlaMint-HR_T6.S13.u38226" n="927">
					<seg xml:id="ParlaMint-HR_T6.S13.u38226.s0">Hvala lijepo, gospodine predsjedniče. Dame i gospodo zastupnici. Prijedlog zakona o izmjenama i dopunama Zakona o posebnim porezima na osobne automobile, ostala motorna vozila, plovila i zrakoplove, ovim predloženim zakonom odnosno njegovim izmjenama uređuje se plaćanje posebnog poreza na osobne automobile, ostala motorna vozila, plovila i zrakoplove koji se uvoze ili proizvode i prodaju u Republici Hrvatskoj, a isto tako se uređuje i plaćanje posebnog poreza na promet upotrebljavanih osobnih automobila, ostalih motornih vozila, plovila i zrakoplova koji kupuju ili stječu pravne ili fizičke osobe. Što se mijenja, koje su najvažnije izmjene? Prije svega, dakle u smislu oporezivanja posebnim porezom na plovila i zrakoplove, do sada je porezna osnovica za plovila bila dužina izražena u metrima, a za zrakoplove broj sjedala. Ovim izmjenama zakona izjednačeni su kriteriji oporezivanja s osobnim automobilima i motociklima, te se porezna osnovica sada utvrđuje prema vrijednosti. Poreznu osnovicu čini prodajna cijena, naravno bez poreza na dodanu vrijednost koji dolazi na kraju, odnosno pri uvozu carinska osnovica uvećana za iznos carine. Dakle, količinski pokazatelji se zamjenjuju vrijednosnim. Predloženim izmjenama zakona također dodani su novi cjenovni razredi s pripadajućim visinama posebnog poreza. Pri tome napominjem dakle da je do sada zadnji razred bio iznad 350 tisuća kuna, no sada se uvode i tri dodatna razreda, pri čemu je zadnji iznad 500 tisuća. Prema ovim izmjenama dakle na osnovicu odnosno prodajnu cijenu između 350 i 400 tisuća kuna, posebni porez iznosi u fiksnom iznosu 98 tisuća i 48% na iznos preko 350. Sljedeći razred između 400 i 450 tisuća, pri čemu se plaća fiksni iznos od 122 tisuće kuna plus 53% na iznos preko 400 tisuća kuna. Treći dodani razred je između 450 i 500 tisuća kuna, pri čemu se fiksni iznos posebnog poreza iznosi 148,5 tisuća kuna, 58% na iznos preko 450 tisuće. I konačno posljednji razred na sve vrijednosti odnosno na sve osnovice p preko 500 tisuća kuna plaća se u fiksnom iznosu 177,5 tisuća kuna plus 63% na iznos preko 500 tisuća. Također ovim zakonom predlaže se naknadno plaćanje posebnog poreza na uvećanu vrijednost plovila do koje je došlo zbog toga što u trenutku uvoza, odnosno isporuke plovila isti nije imalo ugrađeni ili neugrađeni ili izvanbrodski motor. Znači, imalo je recimo motor snage manje od motora kojeg naknadno ugrađuje na predmetno plovilo. Posebni porez će se plaćati i prije registracije plovila, tako da registracija neće biti moguća bez dokaza o plaćenom posebnom porezu. Isto tako, bitno je spomenuti da je popravljena, odnosno možemo reći i promijenjena definicija predmeta oporezivanja novih osobnih automobila i motocikala koja se uvoze, te tako usklađena s carinskim propisom. Novim osobnim automobilom odnosno motociklom smatra se onaj automobil i motocikl koji nikada nije bio registriran, pri čemu godina proizvodnje nije važna. Vi znate da u dosadašnjemu, postojećem zakonu imali smo onih godinu dana. Time bi se prilikom uvoza novog osobnog automobila i motocikla, ako je isti već bio registriran, plaćao posebni porez kao na upotrebljavano vozilo. Dakle, visina posebnog poreza bi se utvrdila kao za novi automobil odnosno motocikl, te uvećala za 50%, odnosno za osobne automobile obujma cilindra preko 1600 kubičnih cm i za motocikle obujma cilindra preko 250 kubičnih cm za 100%. Isto tako, u konačnici ovim zakonom smo i izmijenili, odnosno predlažemo izmjenu u smislu povećanja visine novčanih kazni za učinjene prekršaje. Donja granica kazni s dosadašnjih 500 kuna povećava se na 5 tisuća, a gornja s 50 tisuća na 500 tisuća. Ovim zakonom možemo u konačnici reći, dakle ono što se želi postići to je prije svega izjednačavanje kriterija oporezivanja, dakle između automobila, motocikala, plovila i zrakoplova, isto tako oporezivanje prema ekonomskoj snazi obveznika, a između ostalog i povećanjem ovih visina novčanih kazni možemo računati i nešto veći očekivani fiskalni učinak. U samom obrazloženju mi smo naveli dakle da je očekivani učinak na godišnjoj razini oko 150 milijuna kuna. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38227" n="928">
					<seg xml:id="ParlaMint-HR_T6.S13.u38227.s0">Hvala. Žele li izvjestitelji odbora uzeti riječ? Da. U ime Odbora za financije i državni proračun, predsjednik Odbora gospodin Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38228" n="929">
					<seg xml:id="ParlaMint-HR_T6.S13.u38228.s0">Hvala lijepa, gospodine predsjedniče. Odbor za financije i državni proračun Hrvatskoga sabora raspravio je na 38. sjednici održanoj 27. srpnja 2009. godine Prijedlog zakona o izmjenama Zakona o posebnim porezima na osobne automobile, ostala motorna vozila, plovila i zrakoplove, s konačnim prijedlogom zakon i to kao matično radno tijelo. Uvodno je predstavnik Vlade Republike Hrvatske istaknuo da se prijedlog izmjena ovog zakona odnosi na određene izmjene visine posebnog poreza, oporezivanje novih i upotrebljavanih osobnih automobila i motocikala, te plovila i zrakoplova. Izjednačavaju se kriteriji oporezivanja plovila i zrakoplova s osobnim automobila i motociklima, te se porezna osnovica sada utvrđuje prema vrijednosti, a ne više prema dužini plovila, odnosno prema broju sjedala kao što je bilo prije za zrakoplove. Fizički pokazatelji se zamjenjuju vrijednosnima, čime je podignut stupanj pravednosti oporezivanja, odnosno dodatno je pojačan karakter oporezivanja prema ekonomskoj snazi. Predlaže se i povećanje visine novčanih kazni za učinjene prekršaje, a provođenjem ovog zakona očekuje se povećanje prihoda u državnom proračunu do 150 milijuna kuna godišnje, a 30 milijuna kuna u 2009. godini. Na Odboru za financije i državni proračun pohvaljena je nova izrada ovog prijedloga izmjena zakona, posebice stoga što se mijenja osnovica, što je uzeta u obzir racionalna osnovica, vrijednost, a ne dužina plovila i što su se uvele nove stupnjevane tarife, posebice kad je fiksna naknada u pitanju, ali i ono najnovije što je najvažnije, a to su kazne za nepoštivanje u slučaju prekršaja. Odbor za financije i proračun Hrvatskog sabora podržao je prijedlog Vlade Republike Hrvatske da se ovaj zakon donese po hitnom postupku i odlučio je većinom glasova, 7 za, 2 protiv predložiti donošenje Zakona o izmjenama Zakona o posebnim porezima na osobne automobile, ostala motorna vozila, plovila i zrakoplove. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38229" n="930">
					<seg xml:id="ParlaMint-HR_T6.S13.u38229.s0">Hvala. Otvaram raspravu. U ime kluba SDP-a, gospođa zastupnica Nadica Jelaš. Izvolite.</seg>
				</u>
				<u who="#JelašNadica" ana="#regular" xml:id="ParlaMint-HR_T6.S13.u38230" n="931">
					<seg xml:id="ParlaMint-HR_T6.S13.u38230.s0">Poštovani predsjedniče, državni tajniče, kolegice i kolege. Uvodno podsjećam da smo prije otprilike mjesec dana usvajanjem Zakona o trošarinama izvršili usklađivanje hrvatskog trošarinskog zakonodavstva s istovjetnim zakonodavstvom Europske unije, ali samo vezano za alkohol i alkoholna pića, duhanske proizvode, energente i električnu energiju, dakle za one proizvode koji se trošarinski oporezuju i u Europskoj uniji. Uz nabrojene proizvode Hrvatska ubire trošarine, dakle ili posebne poreze i na kavu, luksuzne proizvode, bezalkoholna pića, osobne automobile i druga motorna vozila te na plovila i zrakoplove, za razliku od Europske unije koja na te proizvode ne ubire trošarine. Danas raspravljamo o zakonskom prijedlogu kojim bi se povećale trošarine na automobile i ostala motorna vozila te na plovila i zrakoplove kao o jednoj od, kako ju je predlagač nazvao, antirecesijskih mjera, a budući da je riječ o antirecesijskoj mjeri, onda se i ovaj zakon donosi po hitnom postupku. Koliko može biti povećanje poreza antirecesijska mjera, o tome smo govorili jučer kad smo raspravljali o Zakonu o PDV-u jer kad se poveća porez raste i cijena, a posljedica je suzdržavanje od kupnje. Smanjenje prodaje pak ima za posljedicu smanjenje prihoda u državnom proračunu. Bili kako bilo, primjenom ovog zakona očekuje se određeni fiskalni učinak. Prema procjenama kako je rekao državni tajnik, u državnu bi se kasu trebalo oprihodovati dodatnih 150 milijuna kuna godišnje. Učinkovitosti primjene ovog zakona trebalo bi doprinijeti i bitno povećanje visine novčanih kazni. Kad kažem bitno povećanje, onda napominjem da je riječ o tome da su kazne uglavnom udeseterostručene pa će i to uz učinak restriktivnosti pridonijeti povećanju proračunskih prihoda države. Kad već govorim o fiskalnim efektima primjene ovog zakona, moram reći da su prihodi od trošarina na automobile u prvom tromjesečju ove godine smanjeni čak za 41% u odnosu naravno na istovjetne prihode ostvarene u prvom tromjesečju 2008. godine pa je zasigurno ova činjenica jedan od razloga zbog koje se išlo na izmjene ovog zakona. Naime, cilj ovih izmjena je veći stupanj oporezivanja, odnosno oporezivanje prema ekonomskoj snazi obveznika, a to znači da bi kupci skupljih automobila, motocikala, plovila i zrakoplova plaćali dakako i veći porez. I samo ukratko o sadržaju ovih zakonskih izmjena. Prije svega, novi osobni automobili i motocikli koji se uvoze definirani su kao predmet oporezivanja prema carinskim propisima na način da se novim osobnim automobilom, odnosno motociklom smatra onaj automobil ili motocikl koji nikada nije bio registriran i pri čemu dakako godina proizvodnje nije važna, odnosno nema utjecaja. Dalje, izvršeno je izjednačavanje poreznih osnovica svih predmeta oporezivanja. Znači i automobila i motocikala i plovila i zrakoplova i to kako tuzemnih, tako i uvoznih prema njihovoj vrijednosti. Do sada su naime postojale razlike u poreznoj osnovici kod plovila obzirom na dužinu, a kod zrakoplova obzirom na broj sjedala. Tako poreznu osnovicu za obračun posebnog poreza predstavlja prodajna cijena bez PDV-a ako je riječ o tuzemnom predmetu oporezivanja, a carinska vrijednost uvećana za iznos carine, ako je riječ u uvezenom predmetu oporezivanja. Posebni porez na sve predmete oporezivanja plaća se u fiksnom iznosu prema cjenovnim razredima, s tim da su ovim zakonskim prijedlogom dodane i nove cjenovne kategorije s povećanim vrijednostima kao i postoci od iznosa dijela cijene predmeta oporezivanja iznad gornje granice prethodnoga cjenovnoga razreda. Vezano za plovila, propisano je da se trošarina mora naknadno obračunati na dodanu uvećanu vrijednost plovila koja u trenutku uvoza, odnosno isporuke nisu imala ugrađen motor ili pak je ugrađeni motor imao manju snagu od onoga koji je naknadno ugrađen. Bez plaćenog posebnog poreza nije moguće izvršiti registraciju plovila. Ovdje je važno naglasiti da su od plaćanja posebnog poreza oslobođeni osobni automobili i motocikli na električni pogon. Na kraju samo napomena da odredba o plaćanju posebnog poreza na promet upotrebljavanih, dakle starih automobila i ostalih motornih vozila te plovila i zrakoplova nije mijenjana, dakle na upotrebljavane automobile, motocikle, brodove, jahte, čamce i zrakoplove i nadalje će se plaćati trošarina od 5%. Zbog činjenice da ovaj zakonski prijedlog pojednostavljuje naplatu posebnog poreza na automobile, motocikle, plovila i zrakoplove kroz povećanu visinu novčanih kazni osigurava jaču disciplinu i učinkovitiju primjenu zakona. I na posljetku ono što je najvažnije u ovim kriznim vremenima, naglašava princip oporezivanja prema ekonomskoj snazi obveznika. Eto, to su razlozi zbog kojih će klub SDP-a podržati ovaj zakon. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38231" n="932">
					<seg xml:id="ParlaMint-HR_T6.S13.u38231.s0">Hvala. U ime kluba HNS-a, gospodin zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38232" n="933">
					<seg xml:id="ParlaMint-HR_T6.S13.u38232.s0">Uvaženi gospodine predsjedniče, gospodine državni tajniče sa suradnicom, kolegice i kolege. Zakon o posebnim porezima na osobne automobile, ostala motorna vozila, plovila i zrakoplove koji imamo danas na klupama i kojeg mijenjamo spada uz brojne druge zakone u zakone tipa ementaler. Naime, taj zakon je pun rupa. Vidimo da kroz te rupe je curilo godišnje 150 milijuna kuna te je toliko manje ulazilo u proračun zbog onoga što je stajalo u tom zakonu i omogućavalo da se izbjegava plaćanje poreza. Ja bih vas pokušao samo upitati kolegice i kolege za koga su ostavljene te rupe? Kako se plaćao porez? Porez za plovila po dužnom metru plovila. Znači ribarica od 15 metara i luksuzna jahta od 15 metara, ista osnova. Da li je to ostavljeno zato da bi olakšali radnicima 3. maja da lakše dođu do plovila? Avioni. Kako su se oporezivali? Četverosjed poljoprivredni i superluksuzni s kojim se tajkun vozi u Dubai plaćaju isti porez. Da li je to zato da bi slavonski poljoprivrednici mogli lakše doći do poljoprivrednih aviona, da mogu špricati svoja poljoprivredna dobra? Kolegice i kolege, no vidimo da Vlada jako dobro zna koji su to ementaler zakoni i kad voda dođe do grla izvlače se iz ladice upravo ti ementaler zakoni i krpaju se rupe. Jasno da će učinak ove godine i slijedeće godine od ovoga zakona biti znatno manji u godinama recesije u odnosu na razdoblje od prije 3, 4 ili 5 godina. Tad bi to bilo 150, možda i više 200, 250 milijona kuna, jasno za proračun, no tada je trebalo pomagati jasno svoje prijatelje, nećake, tajkune koji financiraju ove ili one političke opcije, a sada treba spašavati proračun i kroz to jasno i svoje fotelje. Kolegice i kolege, nama ne preostaje ništa drugo nego podržati ovaj zakon. Čuli smo i od kolega iz SDP-a, i oni će to učiniti, ali je i žalosno da ovaj zakon dolazi na naše klupe u srpnju 2009. godine na izvanrednoj sjednici, ponavljam, kada je voda došla do grla. Tako se ne radi. To nije dobro. Postoje čak i takve rupe koje su omogućavale nekome da dođe do svoje jahte, da kompletno izbjegne porez te je kupio posebno korito, uvezao ga i onda je dogradio kabinu i motor u Hrvatsku i pojeo vuk magare. Ovakvih ementaler zakona će vjerojatno slijedećih nekoliko mjeseci biti veliki broj na našim klupama. Građani će konačno vidjeti kako se radilo i kome se u biti, kome su se ti zakoni prilagođavali, čijim potrebama, da li potrebama građana ili nekoga drugoga. Dakle klub HNS-a podržat će zakon, ali smo žalosni zbog toga da on dolazi na naše klupe tek sada na izvanrednoj sjednici Hrvatskog sabora u srpnju ove godine.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38233" n="934">
					<seg xml:id="ParlaMint-HR_T6.S13.u38233.s0">Hvala. U ime kluba HDZ-a, gospodin zastupnik Željko Turk. Izvolite.</seg>
				</u>
				<u who="#TurkŽeljko" ana="#regular" xml:id="ParlaMint-HR_T6.S13.u38234" n="935">
					<seg xml:id="ParlaMint-HR_T6.S13.u38234.s0">Gospodine predsjedniče Hrvatskoga sabora, gospodine državni tajniče i suradnici, uvažene kolegice i kolege. Evo pred nama je dakle još jedan zakon koji je direktno vezan i uz zadnji rebalans državnoga proračuna koji je bio na saborskim klupama u raspravi ovaj tjedan, a čije donošenje očekujemo do kraja tjedna, te shodno tome on je vezan i na određeni …/Govornik se ne razumije./… mjere aktivnosti kojim se ovim rebalansom usklađuje dio prihodovne i rashodovne strane, te shodno tome jedan je od prije svega četiri konkretnih mjera koje su uz ovaj rebalans i urađene. Pa samo da podsjetim da su te mjere vezane na uvođenje posebnog poreza na plaću, mirovine i na druge primitke, da je vezan uz naknade za pružanje usluga u elektroničkim komunikacijama, da su vezane uz Zakon uz povećanje PDV-a, te dakle konačno i kao ova tema o kojoj sada govorimo, vezano na izjednačavanje kriterija oporezivanja plovila i zrakoplova sa osobnim automobilima i motociklima koji je i tema o kojoj ovog momenta i ja govorim. I odmah da na početku kažem u okviru radnih materijala i prijedloga da je ovaj zakon i predviđen upravo da ide i progresivno prema, usuđujem se reći kupovnoj moći, a prije svega i prema vrijednosti plovila automobila ili motocikala, te na taj način i pogađa one koji su bogatiji te na taj način možemo i o njemu se i pozitivno odrediti. Svakako da se prije svega prijedlog izmjena odnosi na određene izmjene visine posebnog poreza pri oporezivanju, kako novih tako i upotrebljavanih osobnih automobila, motocikala, te plovila i zrakoplova propisanih člankom 6. Zakona o posebnim porezima. Dakle, kao što su i moji prethodnici rekli u skladu s ovim prijedlogom zakona kriteriji oporezivanja plovila čija se porezna osnovica utvrđivala prema dužini izraženoj u metrima i zrakoplova čija se porezna osnovica utvrđivala brojem sjedala izjednačena su s oporezivanjem pa se porezna osnovica za sve navedene proizvode sada utvrđuje prema njihovoj vrijednosti. Ono što još valja reći da se taj posebni porez plaća u fiksnom iznosu, utvrđenoj prema pripadnosti oporezivanja pojedinim …/Govornik se ne razumije./… odnosno osnovici, te su prošireni dodavanjem povećanih vrijednosti i propisanog postotka na iznos cijene oporezivanja koji prelaze donju granicu određenog cjenovnog razreda. Ovdje je bitno spomenuti i novu definiciju novih osobnih automobila i motocikala koja se vrši na osnovu carinskih propisa sukladno kojima je novi osobni automobil i motocikl uvezen, a svakako onaj automobil i motocikl smatra se kao predmet oporezivanja koji do sada i nikada nije bio registriran, pri čemu godina proizvodnje nije od posebnog i bitnoga značaja. Bitno je još jedanput svakako napomenuti da je tim navedenim izmjenama se dodatno pojačava oporezivanje prema ekonomskoj snazi obveznika. To znači da kupci navedenih dobara od motocikala pa do plovila, kako u relativnom i u apsolutnom iznosu, ono što se kupuje skuplje snosi, i ti porezni obveznici snose i veći porezni teret. I dakle ekonomska snaga time dolazi posebno do izražaja, te na taj način i upravo ekonomski jače pravne i fizičke osobe plaćaju i veće obaveze. Također kada govorimo o prihodovnoj i rashodnoj strani proračuna, a zbog čega jednim dijelom i ovaj zakon ovdje kao prijedlog, Ministarstvo financija premdijeva da u okviru prihodovne strane proračuna očekuje se godišnji priliv od otprilike 150 milijuna kuna u porastu, dakle govoreći kroz jednogodišnje razdoblje. Svakako kada je riječ o plovilima onda je dakle komentar je bitno reći da se uređenje plaćanja posebnog poreza, posebno uređuju za plovila koja nemaju ugrađen motor nemaju ugrađeni izvanbrodski motor, a u okviru odnosno u vremenu samog uvoza, odnosno isporuka, te se na takova plovila naknadno obračunava i plaća posebni porez kod prve registracije, kod nadležne carinarnice što znači da bez tako plaćenog poreza nije moguće niti registrirati samo takovo plovilo. Svakako da je dodatno ovim zakonom pobliže i objašnjen sam predmet oporezivanja od samih osobnih automobila, motocikala pa do plovila te se na nedvosmisleno jasan način točno i kvalitetno objašnjava sam predmet oporezivanja, te na poseban način objašnjava i sama porezna osnovica gdje se konstatira da je sama prodajna cijena porezna osnovica posebnog poreza na promet automobila i motocikala. A sama prodajna cijena u smislu ovog zakona je cijena bez poreza na dodanu vrijednost, a pri samom uvozu porezna osnovica je carinska osnova koja je uvećana za iznos carina. Svakako da na kraju ili pri kraju konstatiramo da je primijećeno da kod obrade ove teme su nedovoljno visoke i kaznene odredbe koje su prije svega imaju dvije bitne karakteristike. Dakle jedna je na taj način discipliniranje poreznih obveznika kod navedenih dobara, prije svega mislimo na plovila u kojima je do sada bio posvemašnji nered kako kod samog uvoza registracija, a jednim dijelom kod korištenja posebno u onim crnih čarterima i slično. Te je na taj način se ovako višestruko povećanim kaznenim odredbama želi uvesti reda u kako nabavu tako i registraciju navedenih vozila od automobila pa do plovila i brodova. Te na taj način mislim da kvalitetno utječe jednim manjim dijelom na punjenje samog proračuna. Imajući u vidu da i donošenje ovog zakona je i direktne sveze i sa rebalansom proračuna osjeti se sa njegovom prihodovnom stranom. Mogu konstatirati da će klub Hrvatske demokratske zajednice podržati donošenje ovoga zakona. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38235" n="936">
					<seg xml:id="ParlaMint-HR_T6.S13.u38235.s0">Hvala. U ime kluba IDS-a gospodin zastupnik Damir Kajin. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38236" n="937">
					<seg xml:id="ParlaMint-HR_T6.S13.u38236.s0">Poštovani gospodine predsjedniče, uvaženi državni tajniče, gospodo zastupnici. Evo moj prethodnik iz HDZ-a se upitao zašto su tako blage ove kaznene odredbe? Pa zašto bi kažnjavali elitu. Njih se ne smije dirati. Sirotinju koja bi radila nedjeljom, e njima je trebalo derati kožu. Onima koji zapale jednu cigaretu u nekom ugostiteljskom objektu i njih treba kažnjavati, ali oni koji švercaju na jahtama itd. njih treba jasno poštedjeti. Tko plaća ove posebne namete o kojima je nekoliko dana već riječi u ovome Domu? Pa jasno da će te krizne poreze plaćati hrvatska sirotinja, a s druge strane tko neće platiti te poreze neće ih platiti elita. Tko plaća ove poreze? Evo vidimo. Onih 2% na plaću 720 tisuća 167 radnika plus 247 tisuća 323 penzionera. Onih 4% plaća 310 tisuća 352 radnika plus 42 tisuće i nešto penzionera. Ukupno milijun 319 tisuća 842 građanina tim kaznenim porezom svejedno biti će obuhvaćeno plus 4,5 milijuna ljudi Republike Hrvatske koji će plaćati 1% veći PDV. E sada, znači možemo reći da te krizne poreze plaća većina radnika, sada će platiti lokalna samouprava i nezaposleni i umirovljenici, a neće plaćati te posebne poreze recimo dioničari na prodajne udjele, menadžere na prodaju igrača, kupci skupocjenih jahti, limuzina, aviona jer će im se taj porez o kojem je danas ovdje riječ odbiti, umjetnici koji na recimo na TV sapunicama zarađuju milijune kuna koji kupuju vile po Istri i drugdje, svećenici također ni oni, jer ne primaju plaću, već primaju naknadu i tome slično. Ja razumijem prilike kakve su u Hrvatskoj, tonemo i onda je razumljivo isto tako da se uvode neki novi porezi. Pa tako recimo porezom na plaće i mirovine i druge primitke tu bi trebalo u ovoj godini donijeti proračunu 755 milijuna kuna, u godini koja je pred nama negdje oko 2 milijuna kuna, povećanjem stope PDV-a na 23% u 2009. proračunu će donijeti negdje oko 500 milijuna kuna, godišnji efekt je milijardu i pol milijuna kuna, izmjenama Zakona o trošarina na automobile, zrakoplove, plovila to je ovaj zakon o kojem je sada riječ. Do kraja godine tu bi se moglo uprihodovati negdje oko 30 milijuna kuna, na godišnjoj razini oko 150 milijuna kuna. Naknada za nezaposlene recimo u lipnju se broj korisnika povećao 22%. Ako se Vlada odlučila smanjiti naknadu što je sramotno, ušteda će biti 15 milijuna kuna u ovoj godini. Ukupan trošak znači naknade smanjuju se na godišnjoj razini za 127 milijuna kuna, na jednu milijardu i 80 milijuna kuna. I da ne nabrajam dalje. Ono o čemu je kasnije riječ, to je potpora za očuvanje radnih mjesta. Tu će iz proračuna trebati izdvojiti 200 milijuna kuna. I to je sigurno ova naknada dobra stvar. Ja sebi stalno postavljam pitanje kako je moguće da u jednoj Hrvatskoj stalno idemo prema dole a rekoh za ovom govornicom pred nekoliko dana da je jedna mala Crna Gora a mi sebe nazivamo liderom zapadnog Balkana. Znači, u toj Crnoj Gori mirovina je ove godine išla dva puta gore, najprije 3% pa sada još nekih 2 i nešto posto. To je znači negdje u prvoj polovici godine 6 do 7%. U Hrvatskoj ide penzija dole. Kako je to moguće? Evo sada i jedna Srbija se počela zauzimati za hrvatski pristup Europskoj uniji i sad vidimo koliko smo mi i oni vjerodostojni da ne govorim dalje. No, pustimo sada to kamo sve to ide. Ja imam dojam da su pred nama možda i parlamentarni izbori prije nego će se dogoditi predsjednički izbori, ali o tome možda jednom drugom prilikom. .../Upadica se ne čuje./... Molim? Kako? .../Upadica se ne čuje./... Utisak može varati. A ne znam, daj Bože da se dogodi. Jasno, ako se to dogodi onda opozicija taj izazov mora prihvatiti i nanovo treba početi graditi tu hrvatsku kuću jer zašto bi bilo vama gospodo u HDZ-u teško voditi Vladu a opoziciji tobože lako. Kad je tako teško voditi Vladu zašto svi se grozničavo bore da vode ovu državu. Znači, kako graditi tu hrvatsku kuću iz početka? Treba reorganizirati sve institucije od Sabora, ne treba ni ovdje biti 152 zastupnika do pravobranitelja, od Vlade, ne trebaju biti 19 ministarstava ili koliko ih ima pa sve do Ureda predsjednika države, od agencija pa do lokalne samouprave, od javnih poduzeća do vanproračunskih fondova itd. Znači, ovaj zakon donosi 30,5 milijuna kuna u 2009. godini. U 2010. trebalo bi 150 milijuna kuna, međutim ja sumnjam u te brojke. To je zasigurno malo ali opet ajde nešto. To govori da smo nekako sve rezerve iskoristili. Vidimo da se uvode i posebni porezi na telefone SMS-ne, uzimamo čak nezaposlenima, štedimo koliko se već da štedjeti, uvest će se uskoro vjerojatno i porez na kapitalnu dobit. Da li ćemo oporezovati kamatu ne znam. Pažljivo s porezom na imovinu. Zašto? Jer u Hrvatskoj više građana recimo posjeduje stan u svom vlasništvu nego u Njemačkoj, Italiji ili jednoj Austriji. Zašto je tome tako? Zbog društvenih stanova koje smo otkupljivali ili koje ste otkupljivali, ja ne, 90., 91. za 5, 6, 7 hiljada maraka itd. Nažalost, oni koji nismo vjerojatno takvu priliku nikada nećemo ni imati. Nije pošteno ali je tako. No, nitko ne pita se da li bi trebalo i tajkune pitati od kuda im onaj prvi milijun maraka ili eura, ili ne znam dolara. Nije dovoljno samo ove poreze sada uvoditi. Kako je moguće da nitko njih ništa ne pita? Kako je moguće da mi nemamo recimo oporezivanje monopola ili poreza na turističko zemljište? Zakon će biti kasnije ali u prvom čitanju raspravljan što će reći da ove godine opet nitko od njih kome pa ni ovako osiromašenoj državi neće platiti niti jedne kune. Kod ovog poreza o kojem je sada riječ ja se bojim kad ćemo donekle smanjiti prodaju automobila pojedinci neće kupiti Audi, BMW, kupit će Passat ili ne znam šta. Ali, znate zašto to govorim? Dolazim iz grada koji je prošle godine imao izvoz 114 milijuna dolara, svega 6 tisuća stanovnika. Znači, u mom Buzetu je izvoz per capita oko 20 tisuća dolara. Jedan mali Buzet sa 6 tisuća stanovnika 3, 4 puta više izvozi nego cijela Dubrovačko-neretvanska županija. Za Dubrovnik se gradi most, ja isto se slažem bolje bi bilo da se sagradi taj most za Pelješac nego jedna rukometna dvorana ako ni zbog čega da vrijednost nekretnina oko tog mosta poraste, zašto ne. Ali si postavljam pitanje tko će za potrebe istarske izvozne ekonomije sagraditi željeznički tunel Učka ili Ćićarija jer kažu mi iz Dubrovnika jasno je ako želite doći u Zagreb morate preći preko druge države 12, 13 kilometara koliko je tamo kraj Neuma a mi u Istri ako idemo željeznicom robu izvesti u drugi kraj Hrvatske moramo 200 kilometara proći kroz Sloveniju i produžujemo si put za 50, 70 kilometara i automatski da je niz roba samim time manje konkurentna no što bi bila da imamo taj željeznički tunel. Međutim, što je bit ja bih rekao ovoga zakona? Jedan buzetski &quot;Cimos&quot; tj. hrvatska auto industrija izvozi otprilike onoliko auto-dijelova koliko uvozi automobila. To je bilo načelo koje je recimo u Buzetu egzistiralo negdje do kraja 2004. godine, sad se to malo promijenilo. Znači, manji uvoz automobila biti će i manji izvoz. To je konkretno recimo značilo za Buzet, za &quot;Cimos&quot;, za &quot;Citroen&quot;. Prema tome, ja sigurno neću kupiti auto od 300 ili 400 hiljada kuna, nažalost ni od 200 ali da nam se ne bi ovo na neki način obilo u glavu. Jahtu na svoje ime neće kupiti nitko. Apsurd je bio recimo da trošarina na jahtu od 20 metara poput one &quot;Malo vitra&quot; se plaćala iznosom od 165 tisuća kuna koliko i na jedan mali ribarski brodić ili na neki mali čamčić. Neki će reći da se PDV na jahte ne plaća, ako je kupite na firmu vi PDV platite pa ga otpišete kasnije ali tako je svugdje, ako tom investicijom netko potače recimo gospodarstvo. Pošto nikad nisam bio ni na jednoj jahti baš me briga za jahte ali neki tim čarterom, i to treba isto tako reći, upotpunjuju turističku ponudu i bez neke jedrilice ili tog nekog motornog broda ni turizam ne može ići. Još jedanput ću ponoviti, mene baš briga za te jahte ali ovo do &quot;Cimosa&quot; ali i do još nekoliko tih hrvatskih recimo auto industrijskih sustava kao što je &quot;Munja&quot;, &quot;A.D. Plastika&quot; itd. mi je itekako stalo. Što se tiče IDS-a IDS će isto tako glasati za ovaj zakon. Još jedanput ću ponoviti da poreze nažalost na luskuz ne plaća elita. Poreze u ovoj zemlji u pravilu plaća sirotinja, znači radnici, lokalna uprava, nezaposleni sada, umirovljenici a mislim da će se elita još jednom normalno izvući. Nije pošteno ali je u Hrvatskoj nažalost tako. Znači, IDS će glasati za ovaj zakon ali s druge strane bez da mi povećamo potrošnju malim ljudima se u ovoj zemlji bojim se s ovim novim porezima ne piše dobro. A kako bi im mogli izaći u susret? Da uvedemo diferenciranu stopu PDV-a od 10% na domaću hranu, na struju, na plin, na vodu. Jednom rječju, ako želimo i prihode u proračunu imate veće morat ćemo povećati potrošnju. Zbog nekih drugih proračunskih nemogućnosti, čitam sada npr. da HAK dođe recimo do kredita, lako je moguće u godini koja je pred nama očekivati zastoj cestogradnje. Europska banka, čitamo danas, ne želi financirati Podravski ipsilon odnosno autocestu do Siska. Na taj način vjerojatno mogu ispasti iz programa za iduću godinu ne samo Podravski ipsilon nego i most na Dravi, cesta Doli-Dubrovnik, Zagreb-Sisak, ukupno te četiri investicije planirane iznosom od 8,17 milijardi kuna. Inače, s druge strane, a to će u velikoj mjeri pogoditi, ja bih rekao, onu potrošnu ili prihodovnu bolje rečeno stranu hrvatskog proračuna. Inače samo da kažem, baš sam jutros i vadio neke podatke, od 2001. do 2007. Hrvatska je otvorila 487 kilometara autocesta, Slovenija 142 kilometra autoceste. E sad bi trebalo vidjeti koliko je u ovome i stranih kredita. Kod Slovenaca niti jedna kuna ili niti jedan njihov prije tolar odnosno euro ili ne znam šta. Sve u svemu, vidimo i potrošnja benzina pada 20% u odnosu na 2008. i sve to govori da nam se dobro ne piše, a pada i prodaja automobila u 5. mjesecu za 66% u odnosu na 5. mjesec 2008. i prema tome postavlja se pitanje kakvi će biti efekti jednog ovakvoga poreza. Sve u svemu, mi ćemo glasati za taj zakonski prijedlog, ali bojim se da nekih naročitih efekata biti neće.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38237" n="938">
					<seg xml:id="ParlaMint-HR_T6.S13.u38237.s0">Hvala lijepa. Znate šta, kako se ponavljaju neke stvari ovdje do beskonačnosti, opasno je zazivanje ograničenja temeljnih prava i sloboda čovjeka i građanina, pa tako da plovi po Jadranu u registriranim jahtama. Makar se to radilo o jednom čovjeku, a ostalih stotine tisuća nikoga ne interesiraju što plove. Dajte možete li izmisliti nešto drugo? Ovo je već izlizano toliko da je to više dosadno svakome slušati. Pustite čovjeka da se odmara, što ste ga se dovezali vi i mediji. U ime kluba HSLS-a gospodin Ivan Čehok. Izvolite. Dajte prestanite s tim, to je ponižavajuće.</seg>
				</u>
				<u who="#ČehokIvan" ana="#regular" xml:id="ParlaMint-HR_T6.S13.u38238" n="939">
					<seg xml:id="ParlaMint-HR_T6.S13.u38238.s0">Gospodine predsjedniče, državni tajniče. Gospođe i gospodo zastupnici. Mi smo se i kao klub i kao socijalno liberalna stranka već više puta izjasnili o tome, posljednje pri raspravu o rebalansu proračuna i o proračunu za prošlu godinu, svjesni činjenice da teret ove krize ravnomjerno trebaju po načelu društvene pravednosti, pravičnosti, snositi svi. Budući da društvena pravičnost zahtijeva i jednaku raspodjelu tereta podnošenja krize na sve građane i mi smo mišljenja bili i danas smo mišljenja da je potrebno konačno odrediti što su to luksuzne robe ili što je to potrošnja onih dobara i usluga koje bismo mogli nazvati društvenim luksuzom ili osobnim luksuzom u potrošnji, što pak naravno ovisi i o nekakvom sustavu društvenih vrijednosti ili ljestvice društvenih vrijednosti koju je nažalost u Hrvatskoj dosta teško razaznati i prepoznati. S obzirom na to da najčešće postoji jedna službena ili možemo tako reći javna ljestvica i druga privatna odnosno druga skrivena, sasvim je sigurno da u zemlji u kojoj ako pogledate prosječne navike stanovništva, posljednji recimo podaci govore da svaki naš osnovnoškolac ili 80% naših osnovnoškolaca u dobi od 6. do 8. razreda posjeduju mobitele, što je iznad europskoga prosjeka ili pak da kroz nekoliko godina, onih zlatnih godina niskih kamatnih stopa smo bili rekorderi po kupnji automobila gledano po broju stanovnika ili recimo već poznati podaci da se u Hrvatskoj dosta troše alkoholna pića ili recimo cigarete. Dakle, potrebno je naravno razmišljati o tome što zapravo jest društveni luksuz ili luksuz u osobnoj potrošnji, što su nekakva dobra i usluge koja bismo možda mogli nazvati uobičajenim trošenjem ili sredstvima za osobnu potrošnju. Naše mišljenje, dobro je da se krenulo s posebnim porezom upravo na osobne automobile, ostala motorna vozila, plovila i zrakoplove, jer oni zapravo i najviše utječu i na vanjski dug Republike Hrvatske, s obzirom da svi smo svjesni činjenice da dosta tih bankovnih kredita koji su se dizali su građani dizali upravo za vozila, za plovila, za određene druge robe i usluge koje možda ne bismo mogli nazvati uobičajenim ili svakodnevnim dobrima i uslugama. Sasvim je sigurno da je Hrvatska zemlja koja je u ovakvoj krizi, ali i zbog poremećenog sustava vrijednosti, o tome sam već govorio, treba razmisliti o većim trošarinama, dakle ne samo o oporezivanju luksuza. Mi smo doista država u kojoj je nevjerojatno da je pad prihoda od trošarina već nekoliko godina i u cijeni naftnih derivata, pa i u trošarinama kad je riječ o alkoholnim pićima ili kad je riječ o cigaretama. Nevjerojatno, mogu svjedočiti sa lokalne razine da u danima najvećega turističkoga prometa vi zapravo ne možete bilježiti rast potrošnje odnosno trošarina, što zapravo govori … /Govornik se ne razumije./… što lokalna samouprava ima pravo, dakle što govori o tome da je i porezna invazija dosta visoka, što govori o tome da nemamo sredstava nadzora i prikupljanja i na neki način nam onda onemogućuje ili nam otežava da i te trošarine i sredstva od trošarina koristimo za ono što bismo možda na nekakvoj ljestvici vrijednosti mogli nazvati prioritetnim. Spominjao se primjer ovdje skandinavskih zemalja koje su danas najsocijalnije države Europe, koje traže svoje načine i sada izlaska iz ove recesije koja je pogodila neke više, neke manje i njih i sasvim je sigurno da primjeri tih zemalja pokazuju da upravo visoke trošarine recimo na alkoholna pića koja se smatraju luksuzom ili visoke trošarine na cigarete se zapravo prelijevaju u državnu blagajnu, državni proračun na taj način da se iz toga financira recimo obrazovanje. Ja mislim da nema doista nikakve zapreke da mi dignemo trošarine na kutiju cigareta i da iz toga se financira obrazovanje ili ono što ćemo nazvati ili proglasiti na ljestvici društvenih vrijednosti bitnim. Spomenut ću također često isticani primjer da mi danas u Hrvatskoj u gradovima u kojima je nezaposlenost 20 ili 25% ne možete ujutro sjesti na terase jer su sve pune, ali da zato ako hoćete sjesti u jednoj Švedskoj ili Norveškoj u središtu grada, ne samo da ćete imati mjesta za sjesti nego ćete moći i leći jer nema nikoga na terasama zato što je naravno cijena kave prosječne u Norveškoj primjerice 40 ili 45 kuna, da ne govorim o cijeni alkoholnih pića. Ali se zbog toga iz toga financiraju, imaju jedan od najboljih sustava socijalne skrbi, sustav državnih i javnih subvencija, sustav državnih ili javnih stipendija za visoko obrazovanje itd. Prema tome, mi ćemo sasvim sigurno trebati razmisliti o tome i da porezom, odnosno trošarinama i porezom na luksuznu robu financiramo nešto što velim na ljestvici društvenih vrijednosti i prema načelu društvene pravednosti možemo nazvati društvenim prioritetima poput, po mojem mišljenju je to sasvim sigurno obrazovanje. Ono što nije dobro, naravno mi možemo donijeti ovaj zakon, ali svi znamo da se stvarnost često opire administriranju pa onda naravno i oni koji troše luksuznu robu traže rupe u zakonima ili traže mogućnosti da izbjegnu plaćanje poreza na oporezivanje luksuza. To je činjenica da nažalost i do sada u Hrvatskoj nismo pronašli načina kako učinkovitim nadzorom, provjerom ući u trag onima koji su recimo koristili plovila ili osobna vozila za svoje potrebe, ali su ih prijavljivali pod druge potrebe ili pod nekakva osnovna sredstva i na taj način izbjegavali plaćanje poreza, prijavljivali to na tvrtke. Mislim da ministarstvo i cijeli državni inspektorat treba pronaći efikasnije načine kako će tome stati na kraj. U Hrvatskoj se mora znati što je roba za ili što su sredstva za osobnu potrošnju, što su obrtna sredstva ili neka druga kapitalna sredstva za posao, za biznis, za djelatnost, osnovnu djelatnost itd. Prema tome, mislim da uz ovaj zakon će ministarstvo trebati pod hitno i sve inspekcijske službe pojačati nadzor jer ćemo ponovno ovime zapravo podići poreznu evaziju, podići ćemo zapravo rasipanje poreznih sredstava, fiskalnih sredstava i na neki način ući još više u zonu sive ekonomije u kojoj naravno onda nećemo ni znati zapravo koji su pravi učinci ovoga zakona. Stoga bih naravno uz velim našu sigurno potporu ovome zakonu odmah zatražio od ministarstva da nas izvijesti u roku od 3 ili 4 mjeseca koja su sredstva i na koji način su sredstva prikupljena, koliko je sredstava više i kako se pojačao taj nadzor, odnosno provjera, koriste li se te luksuzne robe i usluge za svoje osobne potrebe, jesu li dakle one osobne ili se koriste za osnovnu djelatnost.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38239" n="940">
					<seg xml:id="ParlaMint-HR_T6.S13.u38239.s0">Hvala. Prelazimo na pojedinačnu raspravu. Prvi je gospodin zastupnik Davor Bernardić. Izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38240" n="941">
					<seg xml:id="ParlaMint-HR_T6.S13.u38240.s0">Hvala vam predsjedniče Sabora. Pa ja moram reći da je u ovom zakonu sporno vrijeme u kojem se donosi, vrijeme kad je voda došla do grla i kad je o punjenju proračuna, tj. o ovom zakonu ovisi i punjenje proračuna u sljedeća 2 mjeseca. Zašto kažem sljedeća, vidjet ćete iz rasprave. I zbog toga mi je i iznimno žao što je jučerašnja rasprava o povećanju poreza na dodanu vrijednost bila tek u 8 navečer skrivena od očiju javnosti jer podsjetit ću vas da je 2003. HDZ-ov predizborni program bio smanjenje PDV-a s 22 na 20%, a 2007. je predizborni program bio da neće biti novih poreza. Znači u oba slučaja, predizborni program se nije ostvario i ovaj tjedan Vlada predlaže čitav niz novih nameta, ali ne bilo kada, nego u vrijeme krize. I ono što sam sinoć rekao i sad ću podvući, kad se u jednoj Švicarskoj raspravlja i o stanjima poput rada stranaca, ide se na referendum. Tako su dvije mogućnosti da se uvode novi porezi i opterete i građani i gospodarstvo jedna je da se provede referendum o tome, a druga je da se provedu izbori. Ja moram reći da se novim nametima u vrijeme krize djeluje recesijski, a ne antirecesijski. Novi nameti u vrijeme krize znače slabiju naplatu poreza, a ne bolje punjenje poreza. Znače slabiji prihod državnog proračuna, a ne bolji prihod državnog proračuna. Novi nameti u vrijeme krize znače i slabiju potrošnju, slabija potrošnja generira slabiju ponudu, odnosno slabiju proizvodnju, slabija proizvodnja znači dodatan pad gospodarskog rasta, opterećenje i za gospodarstvo i za građane. I to je nešto što se vidi iz aviona i zato vam i mi sad tu možemo poručiti da će ovaj efekt djelovati za punjenje državnog proračuna vrlo kratkoročno. On će možda popraviti krvnu sliku koja je anemična u sljedeća 2 mjeseca, no međutim već 3. mjesec doći će upravo i zbog ovih zakona do slabijeg punjenja državnog proračuna. Porezi se uvode kad gospodarstvo raste, kad su gospodarstvenici, građani spremni platiti cijenu poreza, ali oni se uvode onda kad se s tim novcem zna kuda usmjeriti, kad je taj novac ciljan, a ne kad taj novac služi za krpanje proračuna. U vrijeme krize gospodarstvo i građani se trebaju porezno rasteretiti. To govore svi primjeri razvijenih zemalja koje ovih zadnjih godinu dana prilagođuju svoje zakonodavstvo tome i spuštaju kamatne stope, smanjuju stopu PDV-a, potiču gospodarstvo i rasterećuju gospodarstvo, a ne uvode nove poreze. Mi smo predložili da se uvede međustopa PDV-a prema preporuci Europske komisije od 10% na elementarnu hranu, dječje pelene, na najbitnije stvari za život. To je predložila Europska komisija, umjesto toga imamo prijedlog novih poreza i kakav je ovaj, ali i kakav je porez na dodanu vrijednost. To je poruka koja je suprotna od sveg što radi Europska komisija, onog što radi SAD i taj put sigurno, sigurno nije dobar. Predviđa se da će se novim porezima, pogotovo porezu na dodanu vrijednost, a i ovim porezom 150 milijuna poreza na dodanu vrijednost uprihoditi 1,5 milijardi plus 150 milijuna itd. na godišnjoj razini. Ja moram reći i još jednom ću ponoviti da novi porezi u vrijeme krize znače slabiju naplatu tih poreza, da novi porezi znače slabije punjenje državnog proračuna i da vam je ovo računica sigurno kriva. Vidjet ćete za 3 mjeseca. Da ne bi bilo da nismo rekli, klasifikacija po kojoj će se proširiti zona oporezivanja za motorna vozila, plovila i sve stvari u njoj, kako reći s našeg stajališta nema spornih stvari, ali ponavljamo sporno je vrijeme u koje se ono donosi, sporno je što taj novac nećemo usmjeriti da gospodarstvo naraste, nećemo usmjeriti u to da se stvori dodana vrijednost, da se stvori porezna masa od koje će se porezom skupiti više sredstava u državni proračun, nego upravo suprotno, mi zapravo iz jednog ograničenog kolača uzimamo još veći kolač da bi spasili tekuće obaveze i taj kolač postaje sve manji i manji. Što prije uzmemo porez, što prije uzmemo veći porez taj kolač će biti sve brže manji i zato je i ovaj zakon u vrijeme krize recesijski, a ne antirecesijski. On će ubrzati slabije punjenje državnog proračuna, a ne ubrzati bolje punjenje državnog proračuna. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38241" n="942">
					<seg xml:id="ParlaMint-HR_T6.S13.u38241.s0">Hvala. Gospođa Željka Antunović. Nema je. Gospodin Boris Matković. Izvolite.</seg>
				</u>
				<u who="#MatkovićBorislav" ana="#regular" xml:id="ParlaMint-HR_T6.S13.u38242" n="943">
					<seg xml:id="ParlaMint-HR_T6.S13.u38242.s0">Zahvaljujem gospodine predsjedniče, gospodine državni tajniče, uvažene kolegice i kolege. Evo ja ću biti kratak u ovom posebnom porezu na osobne automobile i plovila i neću govoriti o ovim dakle porezima o kojima smo razgovarali jučer već, dakle i zadržavati se na njima, obzirom da sinoć nije bio tv prijenos pa su neki očito iskoristili danas da kažu ono što je sinoć trebalo pred tv kamerama. Dakle posebni porezi na osobne automobile, plovila i zrakoplove, ali i ostala motorna vozila čuli smo to već vrlo lijepo plaćaju se prema posebnom Zakonu o posebnim porezima, tako da je sadašnje stanje otprilike da vlasnici zrakoplova sada plaćaju porez prema broju sjedala i to je u iznosu od 7 tisuća kuna do 30 tisuća kuna. Vlasnici plovila oporezuju se trenutno ovisno o dužini u metrima i ovisno da li ima kabinu ili nema kabinu. Za jahtu bez kabine plaća se porez od 6 tisuća kuna do 48 tisuća kuna, a sa kabinom od 15 tisuća do 150 tisuća kuna. Vlasnici automobila vrijednosti od 100 tisuća kuna pa do 150 tisuća oporezuju se sa 15 tisuća kuna, jasno plus još uvećanost za 23% za vrijednost automobila iznad dakle cijene od 100 tisuća kuna. Najviše se svakako oporezuju automobili iznad 350 tisuća kuna i to trošarinom od 98 tisuća kuna, a ona je uvećana za 48%. To je otprilike ovako ukratko, da čujemo kakvo je trenutno dakle stanje i pozicija. A ovim izmjenama Zakona o posebnim porezima na osobne automobile, ostala motorna vozila, plovila i zrakoplove kriterij se mijenja apsolutno u potpunosti, jer oporezivanje ide dakle sukladno njihovoj vrijednosti je li dakle, a porez se plaća u fiksnom iznosu. Dakle na taj način dobivamo jednu novu kvalitetu. U svakom slučaju neovisno o tome da li se radi o automobilu je li, da li je …/Govornik se ne razumije./… godina proizvodnje ovogodišnja, prije dvije ili tri ili ne znam koliko godina. Dakle isto se donosi na motocikle i sve njih. Bitno je samo da nije do sada prilikom uvoza registriran i da se jasno poštuju svi oni carinski propisi koji su na snazi i sada. Dakle neovisno o tome je li on dakle po godini proizvodnje nešto stariji, no i bitno je da nije do sada bio registriran. Kao i, to se može vidjeti, jasno imamo tablicu koja nam jasno iskazuje i daje sva ova mjerila o kojima govorimo, ali kao i do sada jasno kupci skupljih osobnih automobila, motocikala, plovila, zrakoplova snosili bi i veći porezni teret što je apsolutno na mjestu, a posebice oni čija cijena prelazi 5 stotina tisuća kuna, jer bi oni plaćali trošarinu od 177 tisuća i 500 kuna uvećanu za 63% iznosa koji prelazi iznos od 500 tisuća kuna. To je dakle maksimalan iznos. Ono što je bitno jeste da prema procjenama koje su napravljene jeste da bi se u proračun slilo na godinu dakle misli se svakako na punu godinu oko 150 milijuna kuna. Za sada se računa do kraja godine negdje oko 30, dakle to je nekakva procjena. Dakle ne možemo sada ni donositi neke konačne sudove, jer puni financijski efekt ovog zakona, pa kao i drugi vidjet će se zapravo tek iduće godine, prema tome svi ovi zakoni u biti su tek ono što, o čemu ćemo moći suditi 2010. godine i pretpostavka su jasno i projekcije proračuna za 2010. godinu, s obzirom na ono što ćemo vidjeti do kraja godine. Ono što je bitno isto tako istaknuti kod ovoga zakona, a i kod prethodnih je da je Vlada i ovim zakonom jasno pokazala uvažavanje svih članova vladajuće koalicije i svakako podržavam to i za ubuduće sukladno jasno dogovorima i potrebama i to je znak uvažavanja svih, jer kao što sam i jučer kazao jedino na taj način, dakle uvažavanjem svih i jednim međusobnim razgovorom i dijalogom možemo doći do konačnog, odnosno najboljeg rješenja u interesu svih građana. Prema tome dajem potporu ne samo ovom zakonu, nego i svakom drugom koji će se na taj način donijeti i koji će na tim zasadama svakako biti i predložen ovom Visokom domu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38243" n="944">
					<seg xml:id="ParlaMint-HR_T6.S13.u38243.s0">Hvala. Na redu je gospodin zastupnik Josip Salapić. Izvolite.</seg>
				</u>
				<u who="#SalapićJosip" ana="#regular" xml:id="ParlaMint-HR_T6.S13.u38244" n="945">
					<seg xml:id="ParlaMint-HR_T6.S13.u38244.s0">Gospodine predsjedniče Hrvatskog sabora, gospodine državni tajniče, kolegice i kolege zastupnici. Pred nama je Prijedlog Zakona o izmjenama Zakona o posebnim porezima na osobne automobile, ostala motorna vozila, plovila i zrakoplove. Da se ne ponavljam sa svojim kolegama koji su ovaj zakon podržali, podržat ću ga i ja, prije svega iz jasnoga razloga što je intencija predlagatelja zakona koji je pred nama. Intencija je svakako konsolidiranje fiskalnih prihoda državnoga proračuna, što nije za zanemariti da ćemo ove godine prema ovome prijedlogu u državni proračun sliti 30 milijuna kuna, a slijedeće godine oko 150 milijuna kuna. Ovaj zakon je jedan u nizu zakona o kojima ćemo raspravljati i donijeti ovaj tjedan, koji prate treći rebalans državnoga proračuna i koji je preteča prijedlogu proračuna za 2010. godinu. Ovim zakonom jasno predlagatelj zakona Vlada Republike Hrvatske daje poruku da je konačno došlo vrijeme da se stajališta predlagatelja, ali i nekih financijskih poreznih stručnjaka koji su do sada upozoravali da su neka postojeća zakonska rješenja de facto, in favoren bogatijih građana, iznimno bogatijih koji su na neke načine pokušavali izbjegavati plaćanje poreza, a time izravno oštetili državni proračun i prihode Republike Hrvatske. Ovaj zakon ide prema tome smjeru. Ovaj zakon ide ka smjeru sprječavanja malverzacija, sprečavanja neplaćanja poreza i sprečavanja neplaćanja punjenja državnoga proračuna. Ovim zakonom koji je još jedna antirecesijska mjera Vlade Republike Hrvatske želi se dati jasna poruka. Došlo je vrijeme da svi oni građani koji imaju financijske mogućnosti, koji su bogatiji od drugih ovaj zakon smatra građane koji se mogu priuštiti ovakva luksuzna plovila, zrakoplove, automobile bogatim građanima. A ne ono što smo jučer čuli da se građani koji imaju do 3 tisuće plaću ili mirovinu smatraju bogatim građanima. Ovo je dame i gospodo i građani koji prate ovaj prijenos zakon za bogate građane. Ovim će se zakonom pokazati jasno da oni koji imaju prihode, imaju mogućnosti i trebaju platiti porez Republici Hrvatskoj. Dakako biti će problema u ovom zakonu. Neki će pokušati izbjegavati, čuli smo od kolege Lesara prije dva dana, da će neki pokušati i registrirati plovila, zrakoplove i automobile u drugim državama, ali ovo je naš zadatak ovdje da skupa sa Vladom Republike Hrvatske iznađemo i druge mogućnosti. Pred nama je vrijeme, pokazali smo jasno koje smo poslali građanima u ime Vlade Republike Hrvatske prije par dana, što smo spremni učiniti. Da je došlo vrijeme da vladajuća HDZ sa svojim partnerima pokaže svojim građanima da smo sposobni voditi državu i da je došlo vrijeme da stanemo na kraj svim malverzacijama. Ovaj zakon podržavam. Ovaj zakon smatram antirecesijskom mjerom i ovaj zakon smatram nužnim, da u ovom trenutku učinimo sve što je moguće da punimo fiskalne ... državnoga proračuna Republike Hrvatske. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38245" n="946">
					<seg xml:id="ParlaMint-HR_T6.S13.u38245.s0">Hvala. Imamo ispravak gospodin Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38246" n="947">
					<seg xml:id="ParlaMint-HR_T6.S13.u38246.s0">Samo kratka ispravka pokušaja kolege da citira moju raspravu od neki dan. Nisam rekao da će pokušavati izbjegavati plaćanje poreza, nego da to rade. To već rade godinama na način da adrese prebivališta prijavljuju u drugim državama, a zapravo žive u Hrvatskoj kako bi izbjegli ne samo plaćanje poreza na skupa plovila, letjelice i vozila, nego i svih drugih poreza koji bi u Hrvatskoj trebali plaćati. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38247" n="948">
					<seg xml:id="ParlaMint-HR_T6.S13.u38247.s0">Hvala. Imamo jednu repliku. Gospođa Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u38248" n="949">
					<seg xml:id="ParlaMint-HR_T6.S13.u38248.s0">Zahvaljujem gospodine predsjedniče. Pa kolega Salapić je se u onom dijelu o kojem vi govorite o nekoj budućnosti i mogu složiti da je stvarno došlo vrijeme da oni koji si mogu priuštiti takve luksuzne proizvode enormnih cijena, da i na adekvatni način u adekvatnim visinama plate porez. Ali ono što meni ostaje vrlo nejasno, dakle nejasno je i to koliko će ustvari biti efekata financijskih, ako uzmemo u obzir i ono što su i prethodnici govorili o enormnom padu sada već danas potrošnje. Uzmimo samo automobile, dakle negdje preko 50% je pala kupovina automobila, svih vrsta, pa i onih najluksuznijih. Ali mene zanima, što će Vlada i kada će Vlada, ovo se dakle odnosni na nove kupnje pretpostavljam tako, ako ja to dobro iščitavam. A što s onima koji danas imaju zrakoplove, koji danas voze luksuzne automobile? Što sa njima? Na koji način i kako Vlada misli njih oporezovati? A imaju registrirane ne znam negdje vani, prebivalište ili sama plovila ili automobile itd. ili ih imaju ili ih lijepo uvedu pod svoje tvrtke pa ih koriste kao fol osnovana sredstva za poslovanje? Dakle, to je ono što mi se čini da je u ovom trenutku prevažno pitanje. Jučer smo razgovarajući o nametima porezima, haračima ili kako ćemo ih sve nazvati, govorili i o potrebi i o onome što Vlada očito barem za sada nema namjeru. Što je sa porezom na kapitalnu dobit? Što je sa porezom na imovinu? Što je sa porezom na dividende? Dakle u tom smislu mi se čini da pozdravljajući intenciju ovog zakona ostaje otvoreno pitanje što je sa onima koji su se do sada nakupovali najluksuznijih proizvoda?</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38249" n="950">
					<seg xml:id="ParlaMint-HR_T6.S13.u38249.s0">Hvala. Upravo je isteklo vrijeme za prijavu od 10 minuta za prijavu u 10,42. Odgovor na repliku gospodine Josip Salapić.</seg>
				</u>
				<u who="#SalapićJosip" ana="#regular" xml:id="ParlaMint-HR_T6.S13.u38250" n="951">
					<seg xml:id="ParlaMint-HR_T6.S13.u38250.s0">Hvala lijepo gospodine predsjedniče. Pa ja bih rekao kolegici da su do sada postojali pozitivno pravni propisi Republike Hrvatske, pa osobe koje su do danas registrirale i kupovale vozila imale su priliku registrirati svoje vozilo po postojećim pozitivno pravnim propisima. Ovdje pričamo o zakonskom rješenju za ubuduće. Ono što trebam upozoriti. Jučer nismo razgovarali o haraču i razgovarali smo o porezu solidarnosti. Ovo je jedan od antirecesijski zakona, ovo je zakon koji će svoje procjene vidjeti tek krajem ove godine, sljedeće godine i proračunu za 2010. godinu. Ja mislim da našim građanima ne moramo 100 puta ponavljati harači, plašiti naše građane. Građani moraju shvatiti da Vlada Republike Hrvatske odgovorna, da smo jučer razgovarali o porezu solidarnosti, a danas razgovaramo o porezu na bogate. Miješamo kruške i jabuke kolegice. Danas razgovaramo o porezu za bogate, čije ćemo procjene vidjeti do kraja 2010. godine. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38251" n="952">
					<seg xml:id="ParlaMint-HR_T6.S13.u38251.s0">Hvala. Na redu je gospođa zastupnica Tatjana Šimac Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38252" n="953">
					<seg xml:id="ParlaMint-HR_T6.S13.u38252.s0">Hvala lijepo gospodine predsjedniče Sabora. Državni tajniče, kolegice i kolege. Pa ja mogu zapravo pozdraviti ovaj maleni napredak, što je do sada zapravo bilo je neprihvatljivo da se trošarine naplaćuju po dužnom metru plovila, odnosno po broju sjedala u avionu. I drago mi je da je kolega rekao da je ovo porez na bogate. Međutim, meni je žao što ovaj porez na bogate nije se primjenjivao, odnosno nije došao i prije, nego smo najprije oporezovali siromašne. I to je zapravo tragedija svih. Naime, zapravo prije nego bi se uopće osvrnula na ovaj zakon, ja ću nešto reći. Naime, osobno sam i predlagala neke izmjene i nekih pomorskih propisa kako bi se spriječile i onemogućile zlouporabe koje su jasne svima. Naime, Pomorski zakon nije propisao da se za upis jahte ili brodice kupljene u inozemstvu mora priložiti i dokazati da je proveden zakonski carinski postupak. Isto tako, i novim Pomorskim zakonom kao i njegovim izmjenama i dopunama samo se nažalost djelomično uspjelo spriječiti nelegalne aktivnosti sa plovilima na našem moru budući da kako stručnjaci navode ima dosta nepreciznosti, nedorečenosti, proturječja i uopćenosti nekakvih određenja. Slično se nažalost dogodilo i sa Pravilnikom o brodicama i jahtama. Naime, kako je odredbama Pomorskog zakona strana jahta definirana kao plovni objekt za šport i razonodu koji ima stranu državnu pripadnost i kojim se takvim smatra prema propisima države čiju državnu pripadnost ima. Lučke kapetanije svaku stranu mega jahtu ovlaštenu prevoziti više od 12 putnika ni u kom slučaju po ovome ne bi smjeli tretirati kao putnički brod. I sad se pitamo hoće li lučke kapetanije kad neki naš tajkun uveze koju mega jahtu istu smatrati kao jahtu ili putnički brod, i hoće li se prema tome na istu naplatiti trošarina ili ne. Evo na primjer, sjetimo se u &quot;Večernjem listu&quot; citiram iz 2007. godine: &quot;Došla je jahta vrijednosti 10 milijuna eura. Uplovila je u splitsku luku, ponosno zauzela svoje mjesto i poslije je na uređivanje interijera utrošeno 3 milijuna eura.&quot;. Zakonom o posebnim porezima na osobne automobile itd. trošarina se plaćala u svoti od 150 tisuća kuna ukoliko nije plovilo smatrano putničkim brodom. I sada izračunajmo sami koliki je to postotak od vrijednosti plovila. I sad idemo ovaj slučaj usporediti sa prijedlogom izmjenama i dopuna ovog zakona, a rekla sam već prije da mi nije jasno zašto se u isti koš odnosno po istom kriteriju oporezuju i automobili i plovila. Međutim, prekratko je vrijeme da se o tome sada govori. Zadržat ću se na prethodnom primjeru one jahte. I u prijedlogu članka 6. stavak 1. mijenja se na predloženi način prema tabelarnom prikazu, pa iz tablice vidimo da je gornja vrijednost za plaćanje posebnog poreza na automobile, motocikle, plovila itd. vrijednost od 500 tisuća kuna a vidimo da se u Republici Hrvatskoj uvoze plovila u vrijednosti od 10 milijuna kuna, tako piše. Pardon, 10 milijuna eura što je 74 milijuna kuna. Dakle, gotovo 150 puta više od predloženog gornjeg iznosa u prijedlogu teksta izmjena i dopuna ovoga zakona. Dakle, isti kriterij za plovilo od pola milijuna kuna i za ono od skoro 100 milijuna kuna. Upravo zbog toga i predlažem da se izradi i daljnje vrijednosti ne samo do 500 tisuća kuna jer ako je stavljeno u isti koš stavljeno i automobili, plovila i avioni, zapravo i plovila a znamo da plovila imaju veću vrijednost od automobila. Predlažem da se tu razrade dalje povećavaju broj razreda. I još bih se osvrnula na članak 4. iz zakona, državni tajniče lijepo molim članak 4. koji naglašava, citiram: &quot;Ovim člankom predložene su izmjene visina novčanih kazni kako bi se osigurala učinkovitija primjena zakona i jačanje discipline u njegovoj provedbi.&quot; Po tome ispada da je provedba bila učinkovita a s ovom izmjenom treba biti učinkovitija. Međutim, kaznenim odredbama u članku 13. stavak 2. točka 1. postojećeg zakona propisano je da će se novčanom kaznom u iznosu od 20 tisuća kuna do milijun za prekršaj kazniti itd., kaže iz članka 7. stavak 6. ovog zakona. Međutim, članak 7. navedenog zakona sadrži samo četiri članka. Prema tome, nije razvidno na koju se brodicu, jahtu, čamac unutarnje plovidbe iz članka 7. to odnosi. Znači da stavak 6. navedenog članka uopće ne postoji. Stoga je u praksi do sada bila upitna primjena ovih zakonskih odredbi. Sjetimo se zadnja promjena ovog zakona je bila 2004. godine. Znači, šest godina ova se odredba u praksi nije mogla ni smjela primjenjivati zbog ovakve sročene formulacije. Tek sada se člankom 4. prijedloga predlaže da se u stavku 2. točki 1. iza riječi: stavka broja 6. zamijeni brojkom 4., a sve kako bi se osigurala učinkovitija primjena zakona. Eto kakva je bila učinkovitost ovoga zakona. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38253" n="954">
					<seg xml:id="ParlaMint-HR_T6.S13.u38253.s0">Hvala. Gospodin Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38254" n="955">
					<seg xml:id="ParlaMint-HR_T6.S13.u38254.s0">Poštovane kolegice i kolege, državni tajniče, predsjedniče. Postoji tri dileme, tri razloga zbog čega vjerojatno neću podržati ovaj prijedlog zakona. Prvi je taj što samo djelomično stoji tvrdnja da će se ovim izmjenama uvećati proračunski prihodi. Naime, nakon što sam pročitao da je Vlada u obrazloženju napisala da će se na godišnjem nivou dobiti novih 150 milijuna kuna pogledao sam državni proračun za prošlu i ovu godinu. U prošloj godini na ime ovog posebnog poreza ubrano je milijardu 452 milijuna kuna. U drugom rebalansu za ovu godinu bilo je planirano da s naslova tog poreza država uprihoduje 933 milijuna kuna a u trećem je to povećano na 964 milijuna. Dakle, već u samom drugom i trećem rebalansu Vlada je bila svjesna da će posebni porez na motorna vozila, jahte, čamce, avione, zrakomlate i ostali luksuz biti manji nego prošle godine. Međutim, problem vidim u slijedećem, da je u prvoj polovici ove godine ostvaren prihod s tog naslova 392 milijuna kuna. Ako je u prvoj polovici 400 milijuna, u drugoj 400 to je godišnji nivo 800 milijuna. I uz ovo povećanje ne bi smjelo prijeći na godišnji nivo od 150 milijuna, znači 875 milijuna maksimalno. Zašto je toliko manji prihod ostvaren u prvih šest mjeseci i manji planiran za cijelu godinu? Znači li to da je prodaja tih dugotrajnih dobara toliko pala ili one posebno skupa vozila, letjelice i plovila koji se kupuju, a zbog kojih se zapravo i mijenja ovaj zakon, jer do 350 tisuća, ako se ne varam, nije nikakva promjena nego tek iznad toga. I oni naivni koji su ranijih godina to registrirali na svoje ime su sada počeli kupovati u ime i za račun tvrtki koje posjeduju. Ako me želite razuvjeriti dajte mi, molim vas nek mi netko da jedno jedino ime u Hrvatskoj, hrvatskog kapitaliste, tu riječ u Saboru izbjegavamo kao da ona sama po sebi je nešto negativno, a mi jesmo u kapitalizmu, dakle jedno jedino ime jednog kapitaliste, bogatog građanina koji se vozi u autu, avionu ili na jahti koja je registrirana na njegovo ime i kupljena kao fizička osoba. Ja doista ne znam. Za sve one koje su mediji prenosili kao veliku vijest nabavku nečeg novog i skupog, uvijek se ispostavilo da je to zapravo u vlasništvu poduzeća i vi ste toga u Ministarstvu financija svjesni da se to radi. Uzimaju S klase vozila na leasing, a na cestama ta vozila voze ljudi koji sa firmama veze nemaju, ali ne samo privatnim firmama, nego i javnim poduzećima. I u javnim poduzećima skupa vozila po cestama voze ljudi koji s tim firmama nemaju nikakve veze. I želim vjerovati da u onom akcijskom planu koji je Vlada naredila javnim poduzećima da donesu, da ćete posebnu pažnju posvetiti tko vozi ta vozila po hrvatskim cestama. Zašto dakle bogati Hrvati i Hrvatice kupuju aute, avione, jahte, na račun svojih tvrtki? Postoji jedan razlog koji je 23% težak, a to je taj da u tom slučaju ne plaćaju porez na dodanu vrijednost. Obični građanin, obični smrtnik po ovom prijedlogu zakon, ako će kupiti auto vrijedan 100 tisuća kuna, što nije neki luksuz, priznat ćete, platit će 15500 kuna ovog posebnog poreza i 23 tisuće kuna PDV-a. Isti takav auto kupljen na račun tvrtke biti će jeftiniji za 23 tisuće kuna. E sada kada bi ovaj prijedlog zakona, ali i zakon u cjelini, a posebice načini ponašanja poreznih uprava, bili takvi da bi ovu zloupotrebu sveli na minimum, jer se nikad ne može do kraja napraviti reda, ali svesti na minimum da, onda bi i ovaj zakon imao moju potporu. To što sam sad rekao znam da znate i vi u ministarstvu i većina ljudi u Saboru, ali samo iz godine u godinu konstatiramo i ništa ne činimo. Dobro je da Vlada promišlja i na ovakav način, ali nije dobro da jedno rešeto curenja poreznih obveza povlaštene kaste građana ove države i nadalje će imat mogućnost manipulirati nabavku imovine, a izbjegavanjem poreza. I druga vrst manipulacije koja se dešava upravo zbog poreza pa i ovi, ali i svi ostali, kada ugledni građani zasluženi heroji i heroine recimo hrvatskog sporta, ali i ostalih kategorija, prijavljuju svoja prebivališta u poreznim oazama da bi izbjegli jednu jedinu kunu plaćanja poreza Hrvatskoj, ali istovremeno su nagrađivani iz državnog proračuna za svoje sportske rezultate. Je li to pravedno, je li to jednakost građana pred zakonima ove države i je li to podjednako snošenje tereta krize u kojoj se Hrvatska našla? Ako me uvjerite, gospodine državni tajniče, da će se napraviti ali doista reda u radu poreznih uprava i ove manipulacije svesti na minimum i sa leasingom i kupovinom vozila na račun tvrtke, a zapravo za privatne firme, a često se čak dešava da te jahte idu čarter i legalni što također oni dole na moru koji bi trebali kontrolirat to znaju, ali opet ništa ne poduzimaju, onda bih glasao za ovaj zakon. Ali u ponašanju porezne uprave kroz ovaj zakon nisam vidio radikalne promjene i otud moje rezerve. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38255" n="956">
					<seg xml:id="ParlaMint-HR_T6.S13.u38255.s0">Hvala. Imamo repliku, gospođa Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38256" n="957">
					<seg xml:id="ParlaMint-HR_T6.S13.u38256.s0">Hvala. Ovo što kolega postavljate s pravom pitanje što je pozadina i kakvi će biti efekti ovog zakona mislim da je pravo pitanje. Ovo je u biti jedna priča za naivne, priča da se baci ustvari i način da se suzbije opravdani gnjev građana, da evo i bogati će nešto platiti. Kad bi oni do sada platili ono što su državi dužni, država bi bila u pola manje problemima. Izvolite reći tko vam sve duguje i u kojim iznosima, ali ste se okomili na one male. Njima pregledavate stalno knjige. Prema tome, priča o porezu na plovilima trebala bi se vratiti na priču odakle sredstva za kupnju tih plovila, za kupnju aviona. To su prava pitanja. I što vam radi Ured za sprečavanje pranja novca? Prema tome, ovaj prijedlog zakona, kao što kolega Lesar i s pravom upozorava, neće polučiti one rezultate koji se s pravom bi trebali i očekivali da ih on poluči, jer takvi već imaju registrirana, a sad će još više registrirati vozila u drugim zemljama pa će te jahte i brodice vijati strane zastave i to najčešće onih zemalja odakle već imaju nekretnine, a imaju nekretnine zahvaljujući tomu što Ured za sprečavanje pranja novca nije radio niti odradio svoj dio posla, a niti ga i sada radi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38257" n="958">
					<seg xml:id="ParlaMint-HR_T6.S13.u38257.s0">Odgovor, gospodin Lesar.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38258" n="959">
					<seg xml:id="ParlaMint-HR_T6.S13.u38258.s0">Kolegice Ingrid, ja bih malo korigirao i vaš stav. Nije samo ovo povećanje poreza za naivne, ja bih rekao da je ovo povećanje poreza za poštene građane Hrvatske koji su do sad uredno plaćali prema zakonima i oni će sad plaćati veći porez. Oni koji su do sad izbjegavali plaćanje tog poreza, odnosno manipulacije koje su radili prilikom kupnje predmetne robe, moći će to i nadalje raditi. Ali ponavljam svoju zabrinutost ako i bude realizacija ovog poreza za ovu godinu 800 milijuna, to je čak 45% manje nego je bilo prihoda u prošloj godini. 45% manje. Zato i smatram da je ovaj ambiciozni plan od 964 milijuna zapisan u 3. rebalansu doista preambiciozan.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38259" n="960">
					<seg xml:id="ParlaMint-HR_T6.S13.u38259.s0">Hvala. Replika, gospodin Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38260" n="961">
					<seg xml:id="ParlaMint-HR_T6.S13.u38260.s0">Hvala gospodine predsjedniče. Kolega Lesar, ja se sa vašim izlaganjem u cijelosti slažem, osim sa jednom rečenicom. Neću podržati ovaj zakon. Kolega Lesar, slažem se, sve probleme na koje ste upozorili ostat će ovim zakonom neriješeni. Ali ovaj zakon postojeći je izrazito nepravedan zakon. Ja vas molim zbog mojih riječkih ribara koji kad kupuju brodicu od 14 metara koja vrijedi 10 puta manje od luksuzne jahte od 14 metara, plaćaju isti porez. To nije dobro. Kada vaš poljoprivrednik u Međimurju zajedno sa svojim kolegama kupi poljoprivredni avion, onda on plaća za četverosjed isto kao i za luksuzni četverosjed nekog tajkuna kojim leti i obilazi ovu planetu. To je nepravedno. Ovaj postojeći zakon omogućuje tajkunu da kupi jahtu u dijelovima, da ju sklopi u Hrvatskoj i da izbjegne bilo kakva davanja. To je nepravedno. Dakle, barem napravimo jedan mali korak, mali korak, a onda dalje vršimo pritisak na Vladu da se krene rješavati sve ostale probleme koji ste sasvim opravdano naveli.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38261" n="962">
					<seg xml:id="ParlaMint-HR_T6.S13.u38261.s0">Hvala. Odgovor, gospodin Lesar.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38262" n="963">
					<seg xml:id="ParlaMint-HR_T6.S13.u38262.s0">Kolega Doriću, dali ste dobre razloge za glasanje za ovaj zakon. Razmislit ću kad dođe do glasanja, ali prije konačne odluke želim saslušati raspravu kolege Marića pa ću tek onda donijeti odluku konačnu. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38263" n="964">
					<seg xml:id="ParlaMint-HR_T6.S13.u38263.s0">Gospodin Gordan Maras. Izvolite. Nema ga. Gospodin Goran Marić, dakle vrlo brzo ćemo doznati. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38264" n="965">
					<seg xml:id="ParlaMint-HR_T6.S13.u38264.s0">Hvala lijepa. Evo, dobio sam inspiraciju temeljem rasprave kolega, nisam se onda morao posebno ni pripremati. Najprije bih kazao da se slažem s doktorom Dorićem koji je kazao da je dosadašnji zakon ementaler zakon, prepun rupa. Ali ako bih upotrijebio sličnu terminologiju, onda ovaj zakon koji se predlaže više sliči trapistu i zato ga osobno pozdravljam. Isto tako, drago mi je da ste kolegi Lesaru poručili da s obzirom na sve iznijeto i sve kritike, da ipak se treba glasovati za ovaj zakon i koliko poznajem kolegu Lesara, a i nakon onoga što sad kažem, ja vjerujem da se on još uvijek premišlja, ali da će na kraju ipak odlučiti za. Bez obzira i na velike propuste u postojećem zakonu, kolega Kajin koji je govorio nije ispravno kazao da se jednako plaća porez na jahtu od 20 metara i na ribarsku brodicu. Nije isti, ali nije bio pravičan. Ovaj prijedlog zakona ispravlja te nepravilnosti, te ekonomske neopravdane osnovice i nelogične osnovice jer osnovica za porez nije logična ni ekonomski opravdana u dužnim metrima, već kao što je sada u vrijednosti, novčanim iznosima. Čuli smo i od kolegice Jelaš kad kaže da povećanja poreza će smanjiti potrošnju. Istina je da povećanje poreza utječe na povećanje cijena, a povećanje cijena utječe na povećanje potrošnje. Ali isto tako taj intenzitet utjecaja ovisi o vrsti proizvoda. Veći je utjecaj na robu široke potrošnje, a vrlo mali utjecaj i najmanje je elastična potražnja na luksuzne proizvode. Dakle, utjecaj na kupnju luksuznih proizvoda zbog povećanja poreza i povećanja cijena neće bitno utjecati, a evo kazao bih otprilike kako to bogati i kupuju, kako se odlučuju kupovati. Ima jedna anegdota koju je jedan poznato nedavno prošle zime kad se vozio po snijegu, zastao je u snijegu, njegov skupocjeni automobil limuzina je zastala u snijegu. Došao je prijatelj po njega sa nekim krupnim impozantnim džipom, povezao ga je, odmah je krenuo. Pitao je kako se ovaj džip zove, ali mi je kazao kako odmah je nazvao i rekao kupite mi taj i taj džip. Isto tako pojedinci iz helikoptera ugledaju zgodnu vilu na opatijskom primorju i kažu vidite, čija je ono, izvolite je kupit. Tako se kupuje otprilike luksuzna roba i ovaj zakon će upravo oporezivati takve i uprihoditi i ja vjerujem da će efekta biti. Biti protiv ovog zakona je biti protiv prihoda u državni proračun na temelju takvih. Istina je i ovo, i to sam govorio prije, gospodine Lesar, prije mislim 20 dana kako mnogi kupuju jahte na tvrtke i koriste u privatne svrhe. Zato za ukupni efekt ovog zakona treba doista paralelne mjere Ministarstva financija da se samo, nije nikakav problem da koriste oni u privatne svrhe, samo da se to tako i tretira i efekt će biti još ekonomski veći u Ministarstvu financija na prihodovnoj strani, samo ako se to tretira da je to dobitak … /Govornik se ne razumije./ … Onda će se plaćati svi, kao da je to reprezentacija, a ne trošak poduzeća i nemam ja ništa protiv toga da oni kupuju na firme jer će još biti veći efekt ako se to tako pravično i tretira. Imam ovdje jedino malu opasku na visinu kazna koje su i dobre, ali rasponi mi se čine malo preveliki za kaznu od 500 kuna do 50 000. Ministarstvo financija bi trebalo tu pripaziti da se izbjegne subjektivnost pri ocjeni visine kazni jer je ogroman raspon od 500 kuna do 50 000, od 2 000 do 100 000 kuna za isti ili sličan prekršaj. Tu postoji opasnost od subjektivne primjene … /Govornik se ne razumije. Dakle zadovoljstvo je o ovakvom zakonu raspravljati jer on ne utječe ničim na one koji su u ovoj krizi najviše oštećeni. On utječe samo na one, i ubire porez samo od onih koji se čak u ovoj krizi najviše bogate. I zato ću zdušno podržati ovaj zakon i apelirati kolegi …/Govornik se ne razumije./… da i on glasuje za ovaj zakon, jer mi se čini samo da se još on premišlja u ovom Saboru. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38265" n="966">
					<seg xml:id="ParlaMint-HR_T6.S13.u38265.s0">Hvala. Imamo repliku, gospodin Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38266" n="967">
					<seg xml:id="ParlaMint-HR_T6.S13.u38266.s0">Kolega Mariću, uvjerili ste me. Posebice ovom usporedbom da je dosad zakon bio poput sira ementalera, a da nakon ove intervencije će ipak više ličiti na trapist. Nadam se da ste u pravu. I kolega Dorić je dao dobre razloge. Rekao je da je ovo bar mali korak u poboljšanju zakona, ali ove paralelne mjere ponašanja poreznih uprava, koje je kolega Marić također zagovarao, i možda ovu ispravku štamparske pogreške u kaznama od 500 kuna do 50 tisuća možete ispraviti amandmanom Vlade. Možda tu fali samo nula, prilikom prijepisa ispala jedna nula kod 500 kuna. Ali do kraja godine ako neće biti ovih paralelnih mjera i ponašanja porezne uprave, kolega Dorić i kolega Marić vas ću proglasiti krivcima što se zakon nije doradio. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38267" n="968">
					<seg xml:id="ParlaMint-HR_T6.S13.u38267.s0">Odgovor gospodin Goran Marić.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38268" n="969">
					<seg xml:id="ParlaMint-HR_T6.S13.u38268.s0">Hvala lijepa kolega Lesar, drago mi je da ste uvažili kolege Dorića i moje argumente, da ste razaznali i korist koja se može dobiti od ovog zakona. Prihvatit ću i kritike koje ćete mi uputiti ako ne bude efekta od ove primjene, ali ja se nadam da će efekta sigurno biti s obzirom kako smo postali kritični u odnosu i kako se raspravlja na sve zakone u ovom Saboru i vjerujem, a i ovaj prijedlog zakona je dokaz da i u Ministarstvu financija pušu novi vjetar. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38269" n="970">
					<seg xml:id="ParlaMint-HR_T6.S13.u38269.s0">Hvala. I replika, gospodin Krunoslav Markovinović.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u38270" n="971">
					<seg xml:id="ParlaMint-HR_T6.S13.u38270.s0">Pa evo lijepo nam je objasnio kolega Marić kako bogati kupuju, dakle štede, paze da izbjegnu sve moguće poreze i slično. A sada samo jedan primjer da vidim kako siromašni kupuju, pogotovo kad ne kupuju svojim novcima. Evo npr. nije riječ baš o brodovima, ali je recimo riječ o nagibnim vlakovima, komada 8. Kupljeni bez natječaja, direktnom pogodbom, nesigurni za ove ceste, za vrijeme 2003. godine evo u to vrijeme predsjednik Nadzornog odbora HŽ-a gospodin Slavko Linić kupuje za 36 milijuna 800 tisuća eura vlakove nagibne. I što veli kolega Dorić, veli trebalo bi prvo popraviti cestu, pa onda kupovati bolnička kola. Vidite mi nismo popravili pruge, ni uredili pruge, ali smo kupili 8 vlakova u to vrijeme. Dakle bacanjem novaca kakvi su, da li su ispravni. Nitko ne tvrdi da su za ovu nesreću, da je kriv ovaj vlak, ali je interesantno da je prije te nesreće jedan običan vlak prošao po istoj emulziji bez problema. Ali nisu dovoljni samo vlakovi, treba odmah kupiti još neke druge stvari. Pa recimo za 4 milijuna eura mobilne uređaje za pregled i prodaju karata u vlakovima koji nikad nisu montirani, jer se nisu pokazali normalno dobrim. I na kraju priče 4 milijuna i 36 milijuna eura, to je 40 milijuna i 800 tisuća eura koji su očito bačeni. Dakle tako kupuju siromašni ako kupuju državnim novcima. Ali zato na sva usta pričamo o štednji koja bi trebala biti sad, jer se ova vlast razbacuje, a vlast evo 2003. godine je štedila na ovaj način. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38271" n="972">
					<seg xml:id="ParlaMint-HR_T6.S13.u38271.s0">Odgovor, gospodin Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38272" n="973">
					<seg xml:id="ParlaMint-HR_T6.S13.u38272.s0">Hvala lijepa. Kolega Markovinović kažete kako bogati kupuju. Pa bogati kupuju, u pravilu bogati kupuju luksuzne proizvode. Kad ugledaju novi moćni džip, novu jahtu ili helikopter oni, njih zadivi ta moćna nova tehnologija i vjerojatno više ih motivira u kupnji ta moć tehnologije nego što ih demotivira cijena. A isto tako vjerujem da oni su uvjereni da će i oni biti i osjećati se moćniji u tako moćnoj tehnologiji, pa ih to još dodatno motivira. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38273" n="974">
					<seg xml:id="ParlaMint-HR_T6.S13.u38273.s0">Hvala. I pojedinačno zadnja, gospođa Nada Čavlović Smiljanec. Izvolite.</seg>
				</u>
				<u who="#ČavlovićSmiljanecNada" ana="#regular" xml:id="ParlaMint-HR_T6.S13.u38274" n="975">
					<seg xml:id="ParlaMint-HR_T6.S13.u38274.s0">Hvala lijepa gospodine predsjedniče, gospodine državni tajniče sa suradnicom, kolegice i kolege. Pa vezano uz Prijedlog Zakona o izmjenama Zakona o posebnom porezu koji možemo nazvati porez na luksuzne proizvode o kojem danas raspravljamo, vidimo da su izmjene vezane uz određivanje visine posebnog poreza pri oporezivanju novih i upotrebljavanih osobnih automobila, te plovila i zrakoplova. Isto tako ovim zakonom izjednačava se način oporezivanja novih osobnih automobila, ostalih motornih vozila, te plovila i zrakoplova tako da je porezna osnovica za sve navedene proizvode njihova vrijednost. Postavlja se pitanje zašto do sada plovila i zrakoplovi nisu bili oporezivani po njihovoj vrijednosti, …/Govornica se ne razumije./… porezna osnovica utvrđivala prema broju sjedala za zrakoplove, odnosno prema dužini izraženoj u metrima za plovila. Pa je sam predlagatelj u ocjeni stanja navodi da se navedenim izmjenama postiže veći stupanj oporezivanja s obzirom na to da se ovim izmjenama uz ostalo namjerava dodatno pojačati oporezivanje prema ekonomskoj snazi poreznog obveznika, što znači da bi kupci skupih automobila, plovila i zrakoplova plaćali i veći porez. Pa nije li jedno od temeljnih načela da se porez treba plaćati prema ekonomskoj snazi obveznika. Ovaj princip se ovdje očito cijeli niz godina nije poštivao. Upravo zbog toga svi oni koji su do sada nabavili skupe zrakoplove i plovila neće naravno platiti ovaj novi izmijenjeni i veći porez. Oni su platili porez na skupe jahte prema dužini bez obzira na to kolika vrijednost tih jahti je bila, a istovremeno u tom istom zakonu koji danas mijenjamo svi oni građani koji su kupili osobne automobile i motocikle platili su prema njihovoj vrijednosti. Pitamo se zbog čega znači zrakoplovi i plovila nisu isto tako bila oporezivana prema njihovoj vrijednosti. Očito je da država nije do sada željela oporezivati bogate, jer to pokazuje i izmjene porezne osnovice tek sada. Isto tako, zašto država ne uvede oporezivanje imovine? Zašto se ne uvede konačno porez na kapitalnu dobit? Zašto se ne uvede oporezivanje dividendi koje se isplaćuju u milijunskim iznosima? Najlakše je vidimo bilo uvesti porez na dohodak, na plaće i mirovine, a oni svi koji su stekli ogromna bogatstva na pitanje koji način, taj porez očito neće platiti. Nadalje, navodi se da je to jedna od antirecesijskih mjera, je da znači od mjera, koja bi na neki način pomogla Hrvatskoj da izađe iz krize. O tome je govorio i kolega Bernaredić. Međutim, smatramo da je to sasvim pogrešno. U recesiji, u krizi ne trebalo uvoditi nove poreze, odnosno ne bi trebalo povećavati postojeće poreze. Ali eto mi činimo upravo to. U recesiji, u krizi jasno je mi dodatno oporezujemo građane, povećavamo porez na dodanu vrijednost što će u konačnici rezultirati samo slabijim punjenjem državnog proračuna, odnosno nećemo postići one efekte koje želimo postići uvođenjem novih poreza i povećanjem postojećih. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38275" n="976">
					<seg xml:id="ParlaMint-HR_T6.S13.u38275.s0">Hvala. Imamo replike, gospodin Ivan Hanžek. Izvolite.</seg>
				</u>
				<u who="#HanžekIvan" ana="#regular" xml:id="ParlaMint-HR_T6.S13.u38276" n="977">
					<seg xml:id="ParlaMint-HR_T6.S13.u38276.s0">Pa što se tiče poreza ja sam za diferencirane stope i za povećanje poreza za one koji moraju i trebaju platiti više. Međutim najčešće u ovoj državi nastaje problem da mi mislim donošenjem poreza riješiti kao čarobnim štapićem problem. A istovremeno službe i institucije ne funkcioniraju. One koje bi trebale istražiti i ispitivati, ustanoviti odakle i da li je na zakoniti način stečen novac kojim se kupuju i nabavljaju trajna ili vrijedna dobra. S kolegom Marićem se slažem da bolje išta, nego ništa. I u toliko se sa kolegicom ne slažem da treba odbiti poreze. Da, ali voditi računa da nije dovoljno donijeti zakon. A s obzirom da je kolega Markovinović uletio sa nagibnim vlakovima. Sada ću ja uletiti da mu odgovorim, da država treba prekontrolirati državne tvrtke koje su u posljednje 4 godine kupovale dva puta kompletnu informatičku opremu koja stoji po skladištima i nikada nije stavljena u funkciju. Pa ajde idemo se nabacivati vlakovi i ova informatička oprema ne znam koliko imaju veze sa porezima, ali s obzirom da je kolega Markovinović uletio, sada sam mu ja vratio, ali mislim da nije doprinos u ovoj raspravi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38277" n="978">
					<seg xml:id="ParlaMint-HR_T6.S13.u38277.s0">Treba jedno i drugo ispitati. A ne zato što je ovo, ili nećemo ovo ili zato što je ovo, nećemo ovo ili zato što nećemo zato hoćemo ovo. Ne, ne oboje. Gospođa Nada Čavlović Smiljanec, odgovor.</seg>
				</u>
				<u who="#ČavlovićSmiljanecNada" ana="#regular" xml:id="ParlaMint-HR_T6.S13.u38278" n="979">
					<seg xml:id="ParlaMint-HR_T6.S13.u38278.s0">Pa kolega Hanžek dobro ste rekli. Postavlja se ustvari pitanje od kuda pojedini porezni obveznici, odnosno poduzetnici uopće imaju tolika sredstva i toliko novca da mogu kupovati skupe jahte i zrakoplove. Radi se o tome da inače postoje propisi u ovoj državi, postoji Zakon o porezu na dohodak i Porezna uprava je dužna uspoređivati dohotke, dužna je uspoređivati s imovinom koju su ti poduzetnici stekli i na taj način po godišnjoj privredi utvrđivati da li imovina koju su poduzetnici stekli mogla biti pokrivena iz one dobiti koje poduzetnici su u tijeku godine su stekli. Međutim, ja moram reći da u Poreznoj upravi se taj postupak oporezivanja provodi vrlo malo, on se gotovo uopće ne provodi i provodi se što je najtragičnije selektivno. Ne kod onih koji imaju ogromnu imovinu i male zarade, nego naprotiv provodi se kod onih koji nisu politički podobnici. Ide se u provjeru kod onih koji imaju malo. A kod onih koji imaju velike i kupuju luksuzne jahte i nekretnine, za njih se zna itekako koji su to obveznici. Kod njih nažalost se ta provjera podataka ne vrši.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38279" n="980">
					<seg xml:id="ParlaMint-HR_T6.S13.u38279.s0">Hvala. Replika gospodin Marin Jurjević.</seg>
				</u>
				<u who="#JurjevićMarin" ana="#regular" xml:id="ParlaMint-HR_T6.S13.u38280" n="981">
					<seg xml:id="ParlaMint-HR_T6.S13.u38280.s0">Hvala. Ja osobno mislim da ovaj zakon treba podržati i da mu je intencija dobra. Kako će neki izbjegavati, pokušati izbjeći to je druga stvar, ali sama intencija je dobra. Ono što nije dobro da ovdje licitiramo sa tragedijama. Jedna velika i strašna tragedija se desila prije nekoliko dana, a ne prije 6 ili 7 godina i licitirati s time u političke svrhe je neoprostivo. Trebamo pokazati pijetet prije svega prema žrtvama i članovima obitelji koji su izgubili te ljude. A svatko onaj tko je kriv što se desilo zbog aljkavosti, zbog eventualnog kriminala, protuzakonitog neodgovornog ponašanja, neka odgovara. Ali draga gospodo, ti vlakovi su vozili 6, 7 godina, nije bilo nesreća ona se desila neki dan. Ona se desila neki dan. I sve ono što znamo do sada sredstvima informiranja, oni koji su krivi za tu nesreću krivi su zbog toga što su aljkavo obavljali posao koji je odgovoran. Radili su ga neodgovorno. I nije dobro da u trenutku kada proglašavamo i dan žalosti u državi, da to uvodimo u ovu dvoranu kao argument za političke obračuna koji su zaista su ispod pojasa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38281" n="982">
					<seg xml:id="ParlaMint-HR_T6.S13.u38281.s0">Ali ste za pravnu državu, jel tako. Svi smo za to. Bez izuzetka. I kada to reknemo sve smo odgovorili na naša pitanja. Mi čuvamo zakonitost i da se po zakonima postupa. Zaključno, gospodin Zdravko Marić, državni tajnik u Ministarstvu financija. Izvolite.</seg>
				</u>
				<u who="#MarićZdravko" ana="#regular" xml:id="ParlaMint-HR_T6.S13.u38282" n="983">
					<seg xml:id="ParlaMint-HR_T6.S13.u38282.s0">Hvala lijepo gospodine predsjedniče. Dame i gospodo zastupnici. Evo samo kratko zahvala svima koji su sudjelovali u raspravi. Osobito mi je drago kao što smo čuli da ja ću reći oprezno većina će podržati ovaj zakon. Ima još nekoliko neodlučnih. Ali isto tako samo kratko nekoliko opaski vezano za komentare vaše i sugestije na ovaj zakon. Dakle čuli smo nekoliko puta dakle ove usporedbe kod polovila između jahti i recimo ribarica, odnosno plovila za tu namjenu. Dakle tu treba vrlo jasno reći da i u postojećem zakonu, a tako i ovim izmjenama zakona, ukoliko je plovilo namjena njegova za obavljanje registrirane djelatnosti, ono je oslobođeno sukladno postojećem članku 7. ono je oslobođeno plaćanja trošarine. Isto tako kada smo davali i kada smo čuli u raspravi dakle paralelu na automobile da li SC ili već koje klase odnosno džipova trošarine automobila plaćaju svi. bez obzira na namjenu, bez obzira na registriranu djelatnost, bez obzira bili pravna ili fizička osoba. I konačno isto tako jedna primjedba, odnosno opaska uvažene zastupnice Šimac Bonačić vezano na ove prekršajne odredbe i članak 13. i sama je spomenula u raspravi da smo i Pomorskim zakonom možemo tako reći kolokvijalno uhvatili dobar dio tih određenih zlouporaba, ali čisto odgovor i mislim zahvala na njenoj primjedbi je da povrh ovog zakona i Carinskim zakonom i Općim poreznim zakonom mi možemo kvalitetno vršiti i vršimo zapravo i nadzor i kontrolu, odnosno sprječavamo eventualne zlouporabe.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38283" n="984">
					<seg xml:id="ParlaMint-HR_T6.S13.u38283.s0">Hvala. Zaključujem raspravu. Glasovat ćemo kad se steknu uvjeti.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38284" n="985">
					<seg xml:id="ParlaMint-HR_T6.S13.u38284.s0">3., Prijedlog zakona o izmjenama Zakona o posebnim porezima na osobne automobile, ostala motorna vozila, plovila i zrakoplove, s Konačnim prijedlogom zakona, hitni postupak, prvo i drugo čitanje, P.Z. br. 417. Predlagatelj zakona je Vlada Republike Hrvatske. Rasprava je zaključena. Amandmane je podnijela zastupnica Tatjana Šimac-Bonačić. Molim predstavnika predlagatelja da se očituje, gospodin Zdravko Marić, državni tajnik. Amandman na članak 3.?</seg>
				</u>
				<u who="#MarićZdravko" ana="#regular" xml:id="ParlaMint-HR_T6.S13.u38285" n="986">
					<seg xml:id="ParlaMint-HR_T6.S13.u38285.s0">Hvala lijepo gospodine predsjedniče, uvažene dame i gospodo zastupnici. Vlada Republike Hrvatske ne prihvaća ovaj amandman. Dozvolite mi par riječi obrazloženja. Dakle, jučer u raspravi jasno je bilo i ja sam se u završnoj riječi zahvalio svima na komentarima i sugestijama, zapravo i na samoj raspravi na ovaj zakon koji je praktički originalan iz '97. godine i bio podložan svojim promjenama i '99. i 2000. i 2001. kada smo zapravo, odnosno vi svi prepoznali kvalitetni napredak u smislu oporezivanja po vrijednosti. Predloženim amandmanom, dakle dodaju se novi razredi povrh ovih koji su predloženi izmjenama i dopunama zakona. Međutim, predloženim amandmanom se odstupa bitno od načela koja je zapravo i osnovna intencija ovog zakona. Dolazimo u situaciju dakle pri izračunima i simulacijama pojedinih predmeta oporezivanja, dakle vozila, zrakoplova ili plovila u rasponu između 500 tisuća kuna i milijun kuna, da dolazimo u situaciju da ako primijenimo ovaj amandman, zapravo dolazimo do situacije da skuplje vozilo bi bilo zapravo relativno i apsolutno manje oporezovano, dakle u terminima poreza manji prihod od skupljeg vozila. To sigurno nama ne može biti prihvatljivo jer se zapravo, kao što sam rekao, kosi sa intencijom zakona. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38286" n="987">
					<seg xml:id="ParlaMint-HR_T6.S13.u38286.s0">Hvala. Gospođa Šimac-Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38287" n="988">
					<seg xml:id="ParlaMint-HR_T6.S13.u38287.s0">Hvala lijepo gospodine predsjedniče. Pa znate što, kolege po ovome zakonu ovo je jedan mali pomak, međutim kako sam jučer rekla nije primjereno da se u isti koš stavljaju i automobili i avioni, odnosno plovila. Prema tome, ako je gornja granica 500 tisuća kuna, pitamo se koje to plovilo košta 500 tisuća kuna, odnosno znamo da ima puno veće vrijednosti i upravo zbog toga sam ovim amandmanom tražila povećanje tih platnih razreda i molim glasovanje za ovaj amandman.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38288" n="989">
					<seg xml:id="ParlaMint-HR_T6.S13.u38288.s0">Hvala. Predlažem da o amandmanima glasujemo dizanjem ruku, ići će brže. Tko je za ovaj amandman kojeg Vlada ne prihvaća? Hvala. Nije dobio potrebnu većinu. Dajem na glasovanje Konačni prijedlog zakona o izmjenama Zakona o posebnim porezima na osobne automobile, ostala motorna vozila, plovila i zrakoplove. Molim uključimo se i glasujmo. Rezultat? Ovaj konačni prijedlog zakona je prihvaćen većinom glasova, 100 glasova za, 5 glasova suzdržani, ništa protiv.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38289" n="990">
					<seg xml:id="ParlaMint-HR_T6.S13.u38289.s0">Prelazimo na 7. Prijedlog zakona o potpori za očuvanje radnih mjesta, s konačnim prijedlogom zakona, hitni postupak, prvo i drugo čitanje, P.Z. br. 418 Predlagatelj zakona je Vlada Republike Hrvatske. Prijedlog akta primili ste u pretince. Prigodom utvrđivanja dnevnog reda prihvatili smo prijedlog da se raspravi prijedlog po hitnom postupku. Sukladno članku 159. Poslovnika hitni postupak objedinjuje prvo i drugo čitanje. Amandmani se mogu podnositi do kraja rasprave. Raspravu su proveli Odbor za zakonodavstvo i Odbor za rad i socijalno partnerstvo, Odbor za regionalni razvoj, šumarstvo i vodno gospodarstvo, Odbor za lokalnu i područnu (regionalnu) samoupravu. Izvješća ste primili na sjednici. Želi li predstavnik predlagatelja dodatno obrazložiti? Da. Miljenko Pavlaković državni tajnik u Ministarstvu gospodarstva, rada i poduzetništva. Izvolite.</seg>
				</u>
				<u who="#PavlakovićMiljenko" ana="#regular" xml:id="ParlaMint-HR_T6.S13.u38290" n="991">
					<seg xml:id="ParlaMint-HR_T6.S13.u38290.s0">Hvala lijepa. Gospodine predsjedniče, poštovane dame i gospodo saborski zastupnici. Pred vama je Nacrt prijedloga zakona o potpori za očuvanje radnih mjesta. Jasno je da s obzirom na globalnu gospodarsku i financijsku krizu s kojom je obuhvaćeno i gospodarstvo Republike Hrvatske koja se manifestirala u padu gospodarske aktivnosti, koja je jasno vrlo evidentna već od druge polovice 2008. godine. Stoga smo bili razmišljanja ja da je potrebno radi ograničavanja navedenih negativnih posljedica urediti posebnim zakonom ovim Zakonom za ostvarivanje potpora za očuvanje radnih mjesta i to kod onih poslodavaca koji su upravo zbog utjecaja ove globalne gospodarske i financijske krize njihova gospodarska aktivnost se smanjila. Kako ne bi došlo do većeg otpuštanja radne snage ovim zakonom bi se išlo na očuvanje radnih mjesta do ponovnog pokretanja gospodarske odnosno poslovne aktivnosti i rast na razinu u kojoj je bila jasno prije ove globalne krize. Ovim prijedlogom poslodavcima bi se isplatila potpora ukoliko umjesto otkaza i otkazivanja Ugovora o radu da se skrati puno radno vrijeme radnog tjedna i to sa sadašnjih 40 do 32 sata tjedno. Time bi se očuvala puna zaposlenost. Svi poslodavci bi koji su tijekom 2007. godine i u prvoj polovici 2008. godine poslovali sa dobiti a tijekom drugog dijela 2008. i tijekom 2009. godine ostvarili gubitak imali bi pravo izraditi program skraćenog radnog vremena i na temelju suglasnosti koje bi se dobile od radničkog vijeća, sindikalnog povjerenika ili u slučaju kada toga nema od Hrvatskog zavoda za zapošljavanje imala bi pravo na ovu potporu. Potpore bi se isplaćivale na taj način da visina razlike bi se isplaćivao iznos doprinosa i na plaće radnika nastale zbog skraćenog radnog vremena do najviše 20% ukupnog doprinosa te razlika neto plaće radnika nastale zbog isto skraćivanja tog radnog vremena u visini 10% te razlike odnosno za radnike koji uzdržavaju dijete ili su samci 13%. Jasno, tu bi minimalna plaća temeljem Zakona o minimalnoj plaći ostala kao fiksna kategorija i kod onih koji imaju minimalne plaće išlo bi se samo na isplaćivanje doprinosa najviše do 20%. Na taj način bi se izašlo u susret hrvatskim gospodarstvenicima da pokušamo im smanjiti upravo onaj trošak koji bi nastao kod njih a na taj način bi sačuvali radna mjesta našim radnicima a upravo bi se dogodio još jedan efekat a to je da onaj efekat kada bi radnici došli na registar Hrvatskog zavoda za zapošljavanje puno je veći trošak same države u tom smislu a na ovakav način u drugom smislu bi se punio i dalje proračun kroz uplate doprinosa iz i na plaću. Upravo tu istovremeno kako utječemo na punjenje proračuna smatrali smo da sačuvanje tih radnih mjesta radnici bi imali veća primanja nego ona kojima se omogućuje kroz Hrvatski zavod za zapošljavanje. Prema našim ja ću se usuditi reći najnepovoljnijim procjenama koje su izrađene da u proračunu temeljem preraspodjele sredstava u okviru razdjela Ministarstva gospodarstva, rada i poduzetništva i u glavi Hrvatskog zavoda za zapošljavanje za ovu potporu osigurano je 200 milijuna kuna. Moram istaknuti da su to one procjene do koje smo mi došli prema sadašnjim kretanjima koje su najnepovoljnije. Nije za očekivati da bi došlo do te faze ali sredstva su osigurana. Na taj način još jednom želim istaknuti sa osnovnim ciljem očuvanja radnih mjesta zaposlenih u Republici Hrvatskoj, osiguravanje sredstava poslodavcima koji će ostaviti ljude zaposlene a nećete ih poslati na Hrvatski zavod za zapošljavanje i na taj način dočekati onaj trenutak sa punom zaposlenošću kada ponovno se pokrene gospodarska aktivnost. Hvala vam lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38291" n="992">
					<seg xml:id="ParlaMint-HR_T6.S13.u38291.s0">Hvala. Žele li izvjestitelji odbora uzeti riječ? Ne. Otvaram raspravu. Prvi je u ime kluba HDZ-a gospodin zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u38292" n="993">
					<seg xml:id="ParlaMint-HR_T6.S13.u38292.s0">Poštovani predsjedniče, državni tajniče, kolege zastupnici. Pa sigurno da ova globalna gospodarska i financijska kriza bitno je utjecala na gospodarska kretanja u Republici Hrvatskoj i za posljedicu imamo značajan pad zaposlenosti odnosno povećanje nezaposlenosti. Stopa registrirane nezaposlenosti trenutno u Hrvatskoj iznosi 14% za mjesec lipanj. Takav negativan trend na tržištu rada potrebno je što prije zaustaviti i tako spriječiti nove negativne posljedice otpuštanja radnika, posebno u onim gospodarskim granama koje najviše osjećaju posljedice recesijske krize a to su prije svega prehrambena, drvna, tekstilna, metalna i još neke druge industrije i normalno ne smijemo tu zaboraviti i građevinarstvo. Kako bi se poslodavcima pomoglo da smanje troškove rada i očuvaju većinu radnih mjesta do dolaska boljih dana odnosno pokretanja novih gospodarskih aktivnosti ovaj zakon je dobro došao. Ja vjerujem da pa i opozicija ja vjerujem da ga neće previše kritizirati. Inicijativu za donošenje Zakona o potpori za očuvanje radnih mjesta, odnosno da se skrati radni tjedan u onim gospodarskim granama koje osjećaju pojačane posljedice svjetske ekonomske krize, predložilo je ekonomsko vijeće pri Vladi Republike Hrvatske još krajem prošle godine. Svi socijalni partneri bili su jedinstveni u potpori takvoj inicijativi kojom će se spasiti radna mjesta, znači zaustaviti otpuštanje radnika. Predloženi zakon uređuje isplatu potpora poslodavcima s ciljem da umjesto otkaza ugovora o radu skrate puno radno vrijeme tjedna, znači koje je sada 40 sati na 32 sata tjedno, tj. da skrate to radno vrijeme za negdje 20% bi se smanjio taj tjedni fond sati. Iskustva za uvođenje skraćenog radnog tjedna postoje u Europskoj uniji koja je i preporučila svojim članicama skraćenje radnog tjedna kako bi u kriznim uvjetima sačuvala više radnih mjesta, jer vjerujem da vam je poznata procjena EUROSTAT-a da bi u Uniji bez posla u ovoj i sljedećoj godini moglo ostati negdje oko 8,5 milijuna radnika. Tako da eto i onima koji nas najviše kritiziraju mislim da i ovaj podatak bi trebao govoriti da je ipak kriza ne samo u Hrvatskoj, nego i u drugim zemljama Europske unije koje su sigurno ekonomski daleko, daleko jače od Hrvatske. Nama susjedna Slovenija taj radni tjedan je skratila sa 40 na 36 sati, a u Njemačkoj su neke tvrtke donijele odluke da radni tjedan svega tri dana u tjednu. Potporu koju će poslodavci ostvariti putem ovog zakona sastoji se iz dva dijela. Prvi dio je 20% iznosa doprinosa znači između stare i nove plaće i 10% razlike između stare i nove plaće u neto iznosu, odnosno 13% za radnike koji uzdržavaju dijete. Poslodavci, da bi ostvarili ovu hvalevrijednu potporu, moraju normalno podnijeti zahtjev Hrvatskom zavodu za zapošljavanje, to negdje najkasnije do 31. lipnja iduće godine, znači 2010. godine, pri čemu moraju dokazati svoje poslovne teškoće, ali ovaj zakon isključuje one poslodavce koji su kronični gubitaši ili su u blokadi ili se koriste institutom prekovremenog rada. Znači, pravo imaju samo oni koji u 2007. godini nisu poslovali sa gubitkom, već s dobiti, a tijekom jednog polugodišta ili cijele 2008. godine ili početkom 2009. godine ostvarili taj gubitak. Poslodavci će isto tako morati izraditi program očuvanja radnih mjesta, tj. program skraćivanja radnog vremena i na njega dobiti suglasnost radničkog vijeća ili sindikalnog povjerenika ukoliko nemaju radničko vijeće u poduzeću, odnosno ako nemaju ni radničko vijeće ni sindikat u poduzeću morat će dobit suglasnost od Hrvatskog zavoda za zapošljavanje. Tvrtke u kojima se primjeni ovaj zakon dostaviti će popis zaposlenika Hrvatskom zavodu za zapošljavanje koji će na temelju tog popisa uplaćivati potporu kao i doprinose za mirovinsko i zdravstveno osiguranje. Iako se ovim prijedlogom zakona u hrvatsko zakonodavstvo uvodi novi oblik državnih potpora koji će se financirati iz državnog proračuna, za ovo neće biti potrebno dodatno osigurati sredstva s obzirom da Hrvatski zavod za zapošljavanje ima već osigurana ta sredstva za isplatu državnih potpora po osnovi ovog prijedloga zakona. Ova mjera je mjera za premošćivanje ove krizne situacije, ona je dobrodošla i ja vjerujem da nema nitko zdravog razuma protiv da radnici ostaju u sferi rada i u sferi radnih odnosa, nego da budu otpušteni i faktični teret Hrvatskom zavodu za zapošljavanje, sami sebi, centrima za socijalnu skrb i ne znam sve kome. Ove potpore se isplaćuju dok je zakon na snazi, znači to je jedan u nizu ovih zakona sa određenim rokom trajanja, tako da i ovaj zakon ima rok trajanja do 31. prosinca iduće godine. I upravo iz svih ovih pozitivnih namjera koje je zakon ovdje propisao, klub Hrvatske demokratske zajednice je podržao ovaj predloženi zakon. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38293" n="994">
					<seg xml:id="ParlaMint-HR_T6.S13.u38293.s0">Hvala. Klub zastupnika HNS-a, gospođa zastupnica Danica Hursa. Izvolite.</seg>
				</u>
				<u who="#HursaDanica" ana="#regular" xml:id="ParlaMint-HR_T6.S13.u38294" n="995">
					<seg xml:id="ParlaMint-HR_T6.S13.u38294.s0">Poštovani gospodine potpredsjedniče. Poštovani državni tajniče, kolegice i kolege. Eto zbog ukupne situacije u kojoj se nalazimo, a bilo je o tome u prethodna dva dana jako puno riječi, u gospodarstvu Republike Hrvatske došlo je do usporavanja gospodarske aktivnosti, što je rezultiralo između ostalog i povećanjem nezaposlenosti. U evidenciji Hrvatskog zavoda za zapošljavanje bilježi se u prvih šest mjeseci 5% veća nezaposlenost u odnosu na isto razdoblje prošle godine ili imamo 12431 osobu kao novo prijavljenu. Od njih 50% dolazi izravno iz prekinutog radnog odnosa. Zbog znatnog pada BDP-a, industrijske proizvodnje, zbog rasta bruto inozemnog duga i smanjenja opće potrošnje, doći će do povećanja otkazivanja ugovora o radu. Ovim zakonom uvodi se novi oblik državnih potpora koje će sačuvati zaposlenost na postojećoj razini. Sredstva će se iznaći u proračunu preraspodjelom na stavci koja osigurava materijalno-pravnu zaštitu nezaposlenih osoba i u stavci koja ima sredstva za sufinanciranje novog zapošljavanja. Budući je pretpostavka da bi do kraja 2009. godine bez posla moglo ostati 50 tisuća radnika, ovim Zakonom o potpori trebalo bi se obuhvatiti oko ukupno 250 tisuća radnika kojima će se radno vrijeme smanjiti za 20%, a za to je potrebno osigurati 200 milijuna kuna. Ovim prijedlogom zakona poslodavca se obvezuje na uplatu doprinosa, a skraćeno radno vrijeme od 32 sata računalo bi se kao puno radno vrijeme. Neću ponavljati sve one detalje o kojima je govorio kolega Kunst koji su se napisali u ovom zakonu, ali ću na kraju reći da će zastupnici kluba Hrvatske narodne stranke podržati ovaj prijedlog zakona, ali samo kao kratkoročno rješenje za gospodarstvo koje se našlo u beskrajno velikim poteškoćama.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38295" n="996">
					<seg xml:id="ParlaMint-HR_T6.S13.u38295.s0">Hvala. Klub IDS-a, gospodin zastupnik Damir Kajin. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38296" n="997">
					<seg xml:id="ParlaMint-HR_T6.S13.u38296.s0">Poštovani gospodine potpredsjedniče, državni tajniče, uvažena gospodo zastupnici. Pa ja se isto slažem sa gospodinom Kunstom da nitko zdravog razuma u ovom trenutku u ovim prilikama u ovoj zemlji u ovome času ne bi trebao biti protiv ovoga zakona. 2009. Hrvatska će ostati bez 50, netko kaže možda i 80 tisuća radnih mjesta. I doista, u ovome trenutku svi se slažemo, nema većeg prioriteta od spašavanja radnih mjesta. To je zasigurno ili to bi trebao biti prioritet nad prioritetima. Mi u ovome času u Republici Hrvatskoj imamo negdje oko milijun 580 tisuća radnika, s druge strane imamo milijun 180 tisuća umirovljenika. To je taj famozni omjer 1:1,37, 38. U Istri je taj omjer radnik-umirovljenik 2:1. Međutim, ako toj brojci od 1 milijuna 180 tisuća umirovljenika pridodamo i 300 tisuća nas koji smo u javnoj službi, lokalnoj samoupravi, državnim uredima itd., onda dolazimo do omjera 1 radnik naspram jednog umirovljenika, tj. pod navodnicima nadgradnji. Ako je tome tako, a tome je tako, onda to govori da smo svi zajedno zreli za jednu ozbiljnu rekonstrukciju državnog i lokalnog aparata. Dozvolite mi da citiram ovdje u uvodnoj ocjeni ovoga zakona, gdje se doslovce kaže da zbog njenog utjecaja, misli se na krizu, dobro, na gospodarstvo i tržište rada Republike Hrvatske došlo je do značajnog povećanja broja novoprijavljenih osoba u evidenciji nezaposlenih. U prvih 6 mjeseci ove godine broj nezaposlenih u evidenciji Hrvatskog zavoda za zapošljavanje bio je 5% veći nego u istom razdoblju prethodne godine, odnosno novoprijavljenih je 12 tisuća 431 osoba, više nego u istom razdoblju prethodne godine. Opći trend kretanja na tržištu rada je rast stope nezaposlenosti, pad stope zaposlenosti, obzirom da gotovo 50% novoprijavljenih u evidenciji nezaposlenih ulazi izravno ili iz prekinutog radnog odnosa, to želim podvući, te u svibnju ove godine stopa registrirane nezaposlenosti iznosila je 14,4% cijeneći pri tome i ukupna makroekonomska kretanja koja za prvo tromjesečje ove godine ukazuju na znatan pad bruto domaćeg proizvoda 6,7%, pad industrijske proizvodnje 7,1%, rast bruto inozemnog duga, smanjenje opće potrošnje neophodno je u cilju sprječavanja povećanja broja nezaposlenih, odnosno daljnjeg otkazivanja ugovora o radu radnika i sprječavanje nastanka dodatnih troškova otpuštanja radnika primijeniti načela fleksibilnosti kako bi se poslovnim subjektima omogućila prilagodba poslovanja u novonastalim okolnostima itd., itd. Situacija već iz ovog se vidi da je krajnje ozbiljna, morat ćemo osim rekonstrukcije državnog i lokalnog aparata vjerojatno srezati potpore, provesti novu mirovinsku, vjerojatno novu poresku reformu, obustaviti neke investicije s niskim stopama povrata, navodno da se to jučer o tome govorilo gdje bi se ostavile investicije u cestogradnji u iznosu od 8 milijardi kuna, vjerojatno ćemo morati uskoro izvanproračunske fondove podvesti pod proračun itd., itd. Zašto je tome tako? Pa logično, cijene su recimo 2005. do 2009. rasle po stopi od 16%, a proračun nam je rastao po stopi od 33%, daleko brže od bruto društvenog proizvoda i razumljivo da se je onda na temelju toga država pod navodnicima potrošila. Interesantan je, jedan tekst sam dobio, pročitat ću samo mišljenje Hrvatske udruge poslodavaca gdje oni doslovce kažu da su zadovoljni Vladinim prijedlogom zakona o potpori za očuvanje radnih mjesta temeljem kojih će država pomagati tvrtkama koje zbog ekonomske krize imaju problema u poslovanju te odluče skratiti radni tjedan. Gospodin Kovačević, da iz te udruge HUP-a kaže da su to odlične mjere, ali biti će problema u njihovoj provedbi jer se kaže boji da veliki broj radnika sada neće pristati na skraćivanje radnog tjedna. Kao što smo čuli od državnog tajnika, za provedbu ovoga zakona osiguravati će se ove godine negdje oko 200 milijuna kuna. Veliki broj tvrtki u Hrvatskoj kao dio svog antirecesijskog ili ne znam kako bih ga nazvao programa, još u siječnju ove godine smanjilo je gospodo plaće svojim djelatnicima i tu je, usuđujem se reći, ta razlika bila čak i znatno veća od onoga što je Vlada srezivala svojim zaposlenicima. Tu su rezanja bila negdje oko 20%, a sada će radničke plaće dodatno osiromašiti ovaj famozni porez solidarnosti od 2, odnosno 4% koje ubire država. Skraćivanjem radnog tjedna isto tako ne može se provesti bez pristanka radnika, a oni će sada teško to prihvatiti jer su im primanja itekako snižena. Skraćivanjem radnog tjedna znači naravno i proporcionalno smanjenje plaća. Prema Vladinom prijedlogu potpore za skraćeni radni tjedan biti će dvojake. Jedne su razlike doprinos između pune plaće i one smanjene nakon skraćivanja radnog tjedna koje će država uplaćivati u vlastiti proračun, a druge su izravne naknade za razliku plaća, no tu će država pokrivati maksimalno 10 do 13%, samo ako radnik uzdržava dijete. Računica je jednostavna. Ako bi poslodavci zbog skraćenja radnog tjedna plaće srezali recimo 20% zbog tog neradnog petka, radnička primanja u najboljem slučaju smanjila bi se još 10%, a vjerojatno to će biti i više. Ovo treće kresanje plaća u svega 8 mjeseci radnici, to je posve logično, pokušat će izbjeći. Da se razumijemo, ja bih se čak u ovom trenutku usudio reći da su često ovi mali trgovci, mali ugostitelji, mali poslodavci, čak i u goroj poziciji od radnika koji rade kod njih. Zašto? Ako su obrtnici odgovaraju cijelom svojom imovinom, rade kao sivonje, a situacija im je krajnja, krajnja neizvjesna. Ako oni dođu u problem, a doći će mnogi, sa njima naprosto odlazi i minuli rad generacija i generacija. Svi su prezaduženi, nitko više nije u stanju doći do nekog poslovnog kredita, postavlja se pitanje dokle će uspijevati održati postojeći broj radnika. Prema procjenama HUP-a, Hrvatska udruga poslodavaca, znači pomoć je potrebna za očuvanje 130 tisuća radnih mjesta u hrvatskoj industriji. Kada se ništa ne bi poduzelo do konca godine bez posla u hrvatskoj industriji ostalo bi najmanje 50 hiljada ljudi. Koliko je tvrtki potencijalnih korisnika državne pomoći za skraćeni radni tjedan u HUP-u nisu mogli procijeniti jer će u najvećem broju slučajeva potpore tražiti dijelovi firmi itd. Znači ne cijela firma, nego recimo dijelovi firmi. I još samo jedan detalj. Kovačević kaže da neće biti problema sa zadovoljavanjem kriterija koje tvrtke moraju ispuniti da bi se kvalificirali za dobivanje potpora. Zakon propisuje jasno da poslodavac mora dokazati da nije poslovao s gubitkom u 2007., da njegov gubitak nije nastao prije kraja srpnja prošle godine, nego u drugom polugodištu 2009. ili u prvom polugodištu 2008. ili u prvom polugodištu 2009. Potpore jasno, ono što svi znamo, vidimo ne mogu dobiti poslodavci koji imaju nekih nepodmirenih obveza po osnovi doprinosa i poreza prema državnim tijelima. Ono čega se sigurno na taj način svi mi trebamo uplašiti to je dodatni pad javne potrošnje, znači dodatno punjenje proračuna, bojimo se ili trebamo se bojati socijalnog udara iako, još jedanput ću ponoviti, ovo je naprosto dobra mjera. Bolje je spasiti jedno radno mjesto s minusom plaće 10, 15%, nego teret prebaciti 100% na radnika ili na državu kroz financiranje burze koja se opet, rada, koja se opet financira iz proračuna, tj. preostalih plaća radnika. Međutim, ovaj zakon sumnjam da može spasiti u ovom trenutku i tekstilnu industriju, malu trgovinu, brodogradnju više ne može spasiti, osim uljanika sve je išlo kaput, pa i građevinarstvo dolazi u ozbiljne probleme. Ako se odustane od ove cestogradnje zauzvrat bi trebalo odmah početi graditi neke bolnice i tome slično. Prije dvije godine mi smo u Istri otprilike ovako govorili, da prvi ulazimo u krizu zbog izvoznog karaktera naše ekonomije, plus turizma, ali ćemo isto tako prvi iz ove krize izaći i taj oporavak je sada na djelu. Ali smo si isto tako postavili pitanje što će biti s onima koji rade isključivo na hrvatskom tržištu. E tu vidimo sada da naprosto slijedi ovaj kaos, ukoliko jasno ti koji rade s hrvatskim tržištem nisu monopolisti. Mislim da znate na koga se to odnosi. Tko je za ovo kriv? Pustimo sada Vladu ili bivše članove Vlade, neka se oni odmaraju, njima odmor, 4 i pol milijona ljudi jasno ima brigu šta će biti sa njihovim plaćama, kreditima, penzijama itd., ali mislim da smo u velikoj mjeri za ovakvo stanje u ovoj zemlji krivi kako ljudi koji su na vlasti, tako mi u opoziciji, pa i mediji, zeleni, ne znam koji sve ne. Zašto? Zato jer smo se naprosto borili, takmičili tko će više investicija iz Hrvatske otjerati, a ne u Hrvatsku dovesti. Od 2000. do 2009. mi smo otjerali stranih investitora koji su ovdje bili spremni uložiti oko 5 milijardi eura. Sa tih 5 milijardi eura moglo se otvoriti i oko 50 tisuća radnih mjesta koliko će ih ove godine Hrvatska na žalost izgubiti. Te investicije od 5 milijardi eura, nije bitno da li je riječ o turizmu, industriji i tome slično, poljoprivredi, sigurno bi digle bruto društveni proizvod za 10%, sigurno bi povećale izvoz za 10%, a ponavljam mi smo se naprosto trudili tko će više tih investicija otjerati. Ove godine vidimo, dobro zastupnici su već ostali preko možda već 3 plaće, ostali u javnom sektoru ostaju bez jedne i pol plaće, 2010. taj trend će se na žalost i nastaviti. E sad što smo napravili, napravili smo. U ovom trenutku i da hoćemo ne možemo doći do nikakvog relevantnog kapitala zato jer nitko u svijetu u ništa pod navodnicima ne ulazi. Što smo napravili takvim jednim ponašanjem, borbom protiv svega, napravili smo zlo naciji. Na kraju šta će se dogoditi? Stranci će nas za 3, 4 godine još jeftinije kupiti, mi ćemo se još jeftinije prodati, a danas vidimo i sami i da želite nitko nije zainteresiran za bilo koju investiciju u Republici Hrvatskoj. I što to govori? To govori da mi doslovce moramo krenuti iz početka, raditi, ne suprotstavljati se svakoj investiciji, ne samo tražiti što će za nas u onoj kenedijevoj država učiniti, nego upitati s što mi možemo učiniti za svoju državu. Jasno politika novih poreza, pitanje koliko će o tome pomoći, treba ući šta ja znam u Europsku uniju, treba isto tako bez obzira na pad tog raspoloženja među građanima do Europske unije reći da Europska unija zove probleme u Hrvatskoj Hrvatskoj nije kriva. Treba dogovoriti se sa susjedima, treba sve, sve treba jasno, ali treba isto tako isplaćivati plaće, penzije, a to je u ovoj zemlji sve teže i teže. Zašto? Između ostalog i zbog te politike ništa nećemo ili treba biti protiv svega. Evo to sam htio reći, a za kraj IDS će glasati za ovaj zakon jasno, zakon je naprosto iznuđen. Koliko je logičan o tom naknadno, ali u ovom trenutku nešto što ipak može ostacima ostataka hrvatske ekonomije koliko toliko pripomoći. Jer ako izgubimo 50-tak tisuća radnih mjesta do kraja godine u industriji, bilo domaćoj, bilo izvoznoj onda će i prihodi u državnom proračunu nastaviti padati u vremenu koje je pod nama, a to bi onda bilo doista katastrofa i za proračune, bilo državi, bilo lokalne samouprave i 4 i pol milijona stanovnika Republike Hrvatske. Mislim još jedanput zakon je logičan i nemamo naprosto kuda nego isto ga prihvatiti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38297" n="998">
					<seg xml:id="ParlaMint-HR_T6.S13.u38297.s0">Hvala. Nekoliko ispravaka. Prvi gospodin zastupnik Krunoslav Markovinović.</seg>
				</u>
				<u who="#MarkovinovićKrunoslav" ana="#regular" xml:id="ParlaMint-HR_T6.S13.u38298" n="999">
					<seg xml:id="ParlaMint-HR_T6.S13.u38298.s0">Ma evo teško mi je gledati kolegu Kajina, pa da ga malo razvedrim. Jedan ispravak. Dakle u ovom trenutku veli kolega Kajin da nitko ništa ne investira u Hrvatsku, što nije točno. Evo upravo smo dovršili razgovor o izgradnji s jednom firmom 5 proizvodnih hala, s drugom jedna proizvodna hala, zatim stambeno naselje malo od 5 ovako većih zgrada. Dakle ide ovih dana se događa. Na svu sreću. Prema tome, kolega osmijeh molim.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38299" n="1000">
					<seg xml:id="ParlaMint-HR_T6.S13.u38299.s0">Gospodin zastupnik Boris Kunst.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u38300" n="1001">
					<seg xml:id="ParlaMint-HR_T6.S13.u38300.s0">Pa ja bih ispravio ove sve katastrofičarske slutnje zastupnika Kajina kako će u Hrvatskoj sve biti katastrofalno pa je on pobrojao. Ja jednostavno ne znam, on se svega boji, jako je plašljiv čovjek. I ne znam od kuda mu hrabrosti da se za takvu koja će biti katastrofalna kandidira za predsjednika države. To je nevjerojatno kako tu ima. ... /Govornici govore u isti glas, ne razumije se./ ...</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38301" n="1002">
					<seg xml:id="ParlaMint-HR_T6.S13.u38301.s0">Gospođa zastupnica Nevenka Majedenić.</seg>
				</u>
				<u who="#MajdenićNevenka" ana="#regular" xml:id="ParlaMint-HR_T6.S13.u38302" n="1003">
					<seg xml:id="ParlaMint-HR_T6.S13.u38302.s0">Zahvaljujem gospodine predsjedniče. Evo zastupnik Kajin kaže da smo utjerali 5 milijardi stranih investicija. To zaista nije točno. I da ste pratili izvješća državnog proračuna od 2004. godine, onda bi primijetili da je bio stalni trend stranih ulaganja. I upravo Vlada od 2004. godine evo i do danas potiče strana ulaganja. Činjenica je a to piše u izvješćima Hrvatske narodne banke za sve te godine da su se iznosi stalno povećavali, da su zaista, Hrvatske narodne banke. A činjenica je također da kada je nastupila kriza 2009. godine, da su ona nešto pala. Ali samo iz toga razloga što su zemlje također u krizi. Dakle zemlje u Europi i u svijetu u krizi i naravno onda taj novac ulažu u svoju zemlju. Prema tome, ne možete reći da je Vlada Republike Hrvatske otjerala 5 milijardi stranih investicija. Mislim da je to zaista neozbiljno i da treba ovdje u Saboru pratiti malo proračuna i izvršenje proračuna, a ne se samo baviti nekim politikantstvom.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38303" n="1004">
					<seg xml:id="ParlaMint-HR_T6.S13.u38303.s0">I gospodin zastupnik Frano Matušić.</seg>
				</u>
				<u who="#MatušićFrano" ana="#regular" xml:id="ParlaMint-HR_T6.S13.u38304" n="1005">
					<seg xml:id="ParlaMint-HR_T6.S13.u38304.s0">Zahvaljujem gospodine potpredsjedniče. Pa ispravit ću netočan navoda da je ovaj zakon iznuđen. Od koga? Ovaj zakon je rezultat razgovora i dogovora Vlade sa socijalnim partnerima i razumijevanja za situaciju u kojoj su se našli oni proizvođači koji se bave izvozom. To je rezultat dogovora i razumijevanja Vlade i socijalnih partnera. Ali uzaludno je kolegu Kajina ispravljati, jer što ga više ispravljaš to on više netočnih navoda. ... /Upadica se ne razumije./ ...</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38305" n="1006">
					<seg xml:id="ParlaMint-HR_T6.S13.u38305.s0">Klub zastupnika SDP-a gospodin zastupnik Davorko Vidović. Izvolite.</seg>
				</u>
				<u who="#VidovićDavorko" ana="#regular" xml:id="ParlaMint-HR_T6.S13.u38306" n="1007">
					<seg xml:id="ParlaMint-HR_T6.S13.u38306.s0">Gospodine potpredsjedniče, kolegice i kolege. Pa rekao bih da je pred nama zakon koji je rađen po formuli. Sjajna, odlična, dobra ideja, katastrofalna izvedba, rezultat loš zakon. Loš zakon. Govoriti ovo što smo do sada čuli o potrebi da se takav jedan zakon donese da se ozakoni jedna inicijativa koja nije od jučer, koji poznaju druge europske zemlje, gotovo da je i suvišno. Prije nekoliko dana jedne novine izdaju reprint svojih starih novina uz neke važne događaje i u ruke mi je dospio broj sa nadnevkom 12. 9. 2001. I u tim novinama su me upozorili na jedan zanimljiv naslov. Izišlo je kaže u novinama Vidovićev plan, &quot;protiv siromaštva sa skraćenim radnim vremenom&quot;. Može li se nezaposlenost smanjiti s skraćenim radnim vremenom? Vjerojatno da. To više što je takva mogućnost preporučena itd. Dakle gospodo, prije 8 godina inicirao sam donošenje ovakvog zakona u vrijeme kada smo imali veliku nezaposlenost i naravno protiv same ideje nemam ništa i smatram da je ona i dobro došla i da ni u kom slučaju nije niti preuranjena. Prije bih rekao da je zakašnjela, bez obzira što većina europskih zemalja sa takvim inicijativama i zakonima idu ipak na određene rokove i to u vremenima recesija ili kriza. Zašto je to dobra ideja? Pa naprosto zato što je neusporedivo skuplje otvoriti novo radno mjesto, nego sačuvati staro radno mjesto. Zato što je i po načelu socijalne pravde, bolje da ljudi imaju ikakva primanja, nego da nemaju nikakva primanja, što je zbog načela kvalitetnijeg punjenja i očuvanja proračuna bolje da iz proračuna ne isplaćuješ naknadu za nezaposlenost, nego da naprotiv da primaš u proračun i u fondove doprinose, poreze itd. Dakle, o tome nema nikakve dvojbe. To je zakon, inicijativa koja je dobro došla i koju podržavam. E sada, što je naopako u ovoj cijeloj priči i zašto žalosti da se zapravo svaka dobra ideja i svaka dobra inicijativa mora izkompromitirati kao što je to učinjeno u ovom slučaju? Prva stvar nije točno, netko je citirao od mojih prethodnika sindikalne vođe i predstavnike HUP-a da su oni objeručke podržali ovaj zakon. To naprosto nije točno. Oni su taj zakon, odnosno inicijativu podržali u vremenu kada se nije znalo da će se ići sa porezom kojega smo upravo ili kojega ćemo na moju veliku žalost izglasati vrlo vjerojatno ili ćete izglasati sutra. Dakle u jednom drugom vremenu u jednom sasvim drugom kontekstu se ta ideja prihvatila. Drugo, nije bila prihvaćena sama izvedba, a izvedba kaže ovo. Izrijekom citiram jednog sindikalnog čelnika koji je rekao &quot;Ono što na mostu dobiješ, na ćupriji izgubiš&quot;. Nikada se nije desilo da je načelo da zaposleni, oni koji rade pomažu onima koji su nezaposleni, da se prometne u svoju suprotnost. Ovdje je to slučaj. Čitava ova priča se financira iz smanjenih naknada za nezaposlenost. Dakle nezaposleni financiraju zaposlene. To je potpuno naopako načelo. Druga stvar, zašto je teško povjerovati da će se išta od ovoga zakona moći ostvariti? Teško je zato što se ovim prijedlogom zakona radniku odriče taj koji ide u taj režim, odriče se 90% svoje dnevnice. Tko je to ako nije sto posto siguran da će dobiti otkaz spreman na to. S druge strane i radnici u tim tvrtkama nakon što su im prvo direktori srezali plaće onda ih je opaučila država sa svojim porezom. Sada se ovim zakonom traži da i sindikati jer sindikalni čelnici ili predstavnici radničkih vijeća moraju dati befel, moraju dati podršku da se ide u takvu da i oni sudjeluju u smanjenju plaća radnika u tim tvrtkama. To je vrlo teško za očekivati da će to bilo tko iskoristiti. Šta će se događati? Događat će se s obzirom da se moglo očekivati da će tvrtke koje imaju minimalne plaće da će one sudjelovati najčešće u ovoj cijeloj, da će se one prijavljivati. Ni to sada nije izvjesno. Vrlo je vjerojatno da će se dodatno povećavati rad na crno i da ćemo imati efekte zapravo koji se u obrazloženju ovoga zakona šta se hoće s njima postići da nećemo postići. Zašto nismo napravili ono što radi cijeli svijet? Pa tu 15 kilometara odavde je jedna država s kojom imamo kojekakvih sporova ali koja nekada nešto dobro napravi. Pa oni imaju taj zakon, imaju dobre rezultate. Oni su spasili već negdje oko 20 tisuća radnih mjesta u maloj državi Sloveniji, 20 tisuća radnih mjesta je spašeno. A kako su oni to napravili? Pa išli su na ono što rade Austrijanci i neki drugi, išli su na paušalni iznos od 60 eura za one poslodavce koji su skratili radni tjedan 40 na 36 i 120 eura za one koji su išli s 40 na 32 sata. I svi zadovoljni, mislim da još jedno 150, 160 tvrtki čeka da se uključi u tu cijelu priču. Isto je to tako oročeni period u kojem se to može itd. U ovom našem zakonu, prijedlogu zakona ja to pozdravljam se stimulira da ljudi rade zakonito, da posluju po zakonu, da plaćaju svoje obveze, da imaju radnička vijeća, da imaju sindikate itd. To je dobro ali ja nisam siguran da usred svih onih restrikcija koje smo mi ovdje predvidjeli da će biti dovoljno interesenata zapravo za jedan ovakav zakon. Dakle, ako biste pitali kako se odnositi prema ovom prijedlogu zakona ja bih rekao inicijativa da objeručke, rješenja nikako. Nemojte ono što smo do prije par mjeseci, s čime smo se tako hvalili i hvala Bogu da smo to napravili usklađujući se sa europskim zakonima, što smo donijeli kao nekakvu potporu nezaposlenima da im sada tako drastično uzmemo. Tisuću 500 kuna će dobivati manje ti nezaposleni u odnosu na stanje koje imamo sada. To nije dobra priča. Na jednoj strani nešto ispravljaš, na drugoj strani uzimaš. Ako se želimo stvarno, ako želimo pomoći ljudima kojima su ugrožena radna mjesta, poslodavcima koji se nalaze u takvim prilikama onda zakoni ovako formulirani i napravljeni nisu dobar put da im doista i pomognemo. Ja vjerujem u dobru namjeru u ovom slučaju kad je riječ o prihvaćanju inicijative ali izborite se zaboga ljudi da se taj novac ne uzima nezaposlenima. Ništa nismo napravili na taj način. Socijalna sigurnost odnosno nesigurnost velikog broja ljudi će se povećati a neće se smanjiti. Ili će se sigurno, ili će biti manja nego što je bez ovoga zakona ali to nije nikome cilj.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38307" n="1008">
					<seg xml:id="ParlaMint-HR_T6.S13.u38307.s0">Hvala. Nekoliko ispravaka. Prvi je gospodin zastupnik Davor Huška.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u38308" n="1009">
					<seg xml:id="ParlaMint-HR_T6.S13.u38308.s0">Zahvaljujem. Gospodine potpredsjedniče. Ispravljam navod gospodina Vidovića da je dobra ideja pretvorena u loš zakon. .../Govornik se ne razumije./... dobra ideja pretvorena u dobar zakon, jedini provediv zakon u ovom trenutku. A i sam gospodin Vidović citira sam svoj prijedlog i inicijativu iz 2001. godine dok je bio ministar, dok je SDP vodio ovu zemlju da je pokrenuo takvu ideju i inicijativu za uvođenje skraćenog radnog tjedna a to očigledno nije naišlo na potporu u njegovoj stranci dok takav zakon nije zaživio. Tu je dosta kontradikcija. Mislim da je ljudima koji ovo slušaju teško razumjeti da on takvu inicijativu podržava. Predlaže 2001. a SDP ne podržava takvu inicijativu dok su bili u mogućnosti na vrijeme napraviti nešto pametno za vrijeme svoje vladavine. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38309" n="1010">
					<seg xml:id="ParlaMint-HR_T6.S13.u38309.s0">Gospođa zastupnica Nedjeljka Klarić.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u38310" n="1011">
					<seg xml:id="ParlaMint-HR_T6.S13.u38310.s0">Hvala lijepa. Gospodine potpredsjedniče. Ja ću ispraviti dva netočna navoda gospodina Vidovića koji kaže. Prvi je &quot;Čitava priča se financira iz naknade za nezaposlenost.&quot;. Netočno gospodine Vidović. &quot;I drugi netočni socijalna sigurnost će se umanjiti.&quot; Netočno. Upravo govorimo o prijedlogu novoga zapravo zakona koji još jednog napora od strane države u uspostavljanju ravnoteže između poticanja gospodarstva i očuvanja socijalne kohezije i pravednosti i stabilnosti cjelokupnog gospodarskog sustava. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38311" n="1012">
					<seg xml:id="ParlaMint-HR_T6.S13.u38311.s0">Gospodin zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u38312" n="1013">
					<seg xml:id="ParlaMint-HR_T6.S13.u38312.s0">Hvala lijepa. Pa zastupnik Vidović je iznio čitav niz netočnih navoda, ja ću pokušati samo dva. Prije svega, nije točno da socijalni partneri nisu sudjelovali u izradi ovog zakona. Iz tri sindikalne središnjice od njih pet su imale svoje predstavnike ali su se svi dogovorili koji su sudjelovali u izradi ovog zakona. Znači, u tom zakonu su sudjelovali socijalni partneri i to je prva netočna ili kako je rekao jučer gospodin Vidović da je to laž. Drugo, nije točno da se 90% smanjuje. Trebate se primiti matematike zastupniče pa ćete vidjeti da je to nekih 37,2% razlike između stare i nove bruto plaće i 10% ili 13% ovisno o djetetu i da je to negdje ako ćete računati na tisuću kuna vam je to negdje oko 440 kuna koje će se gubiti, kažem na tisuću kuna kada bi to sve, o razlici govorimo. Znači, to nema nikakve veze sa 90%.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38313" n="1014">
					<seg xml:id="ParlaMint-HR_T6.S13.u38313.s0">Pojedinačna rasprava. Gospodin zastupnik Gordan Maras. Nema ga. Gubi pravo na riječ. Gospođa zastupnica Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38314" n="1015">
					<seg xml:id="ParlaMint-HR_T6.S13.u38314.s0">Hvala. Poštovani gospodine predsjedniče. Ovaj Konačni prijedlog zakona o potpori za očuvanje radnih mjesta već u članku 1. polazi od netočnosti. Naime, u članku 1. izrijekom se kaže da se ovim zakonom radi ograničavanja negativnih učinaka svjetske gospodarske krize na tržište rada u Republici Hrvatskoj uređuju uvjeti, visina i način ostvarivanja potpore za očuvanje radnih mjesta. Što ovdje samo radi učinak svjetske krize? Dakle, Vlada ne priznaje, ponovo bježi od bilo kakve odgovornosti, ni riječi o tome. Dakle, ponovo imamo na djelu svak je kriv, prvi, drugi, treći, ali nikad Vlada niti je za što kriva niti je za što odgovorna. Bijegom od odgovornosti ne mogu se srediti stvari. Dakle, ono što smo očekivali ako Vlada misli ozbiljno da prizna situaciju i soj dio odgovornosti u tome. Toga ovdje nema. Da ne ponavljam sve što je rekao kolega Vidović, samo bih htjela nešto reći. Mi imamo prijedlog zakona da se neisplata plaće radniku tretira kao kazneno djelo. Mi znamo da u ovim vremenima krize i pojedinci i tvrtke dolaze u teške probleme. Međutim, isto tako ovo je prilika da mnogi love u mutnom i to će oni raditi. Dakle, i u ovom trenutku i oni koji mogu isplaćivati plaće to ne rade ili je ne isplaćuju u punom iznosu. Isto tako, mnogi ostaju bez svog radnog mjesta i onda kada to nije nužno i kada to nije opravdano. Vlada u odgovoru na taj naš prijedlog odgovora jednom administrativnom rečenicom koja nije točna niti u tom dijelu, pa kaže ovako. Kazneni zakon se često mijenjao i ne bi bilo dobro eto radi pravne sigurnosti da bi se to stipuliralo i unijelo u naše kazneno zakonodavstvo, da bi na takav način poslali poruku da država neće tolerirati takva stanja. Međutim, Vlada kaže da je pravna, da bi upravo izmjena Kaznenog zakona u tom dijelu činila pravni sustav nesigurnim. Znači, nema se namjera osnovna zaštiti radnika u njegovim temeljnim pravima, a to je isplata plaće. Prema tome, evo ni ovaj prijedlog zakona iz tih razloga, dakle gdje se ne priznaje situacija zbog čega smo e ovdje doveli i zbog toga što kaže da je isplata plaće radniku kazneno djelo da bi to dovelo do pravne nesigurnosti. Pa se postavlja pitanje čiju pravnu sigurnost ova vlast štiti? Onih koji neće da ispunjavaju svoje temeljne obveze, a na takav način oštećuju i radnika i njegovu obitelj i cijelu državu. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38315" n="1016">
					<seg xml:id="ParlaMint-HR_T6.S13.u38315.s0">Hvala. Replika, gospodin zastupnik Branko Grčić. Izvolite.</seg>
				</u>
				<u who="#GrčićBranko" ana="#regular" xml:id="ParlaMint-HR_T6.S13.u38316" n="1017">
					<seg xml:id="ParlaMint-HR_T6.S13.u38316.s0">Poštovani gospodine potpredsjedniče. Kolegice Ingrid, htio bih samo dodati da ne samo da ovdje se udara po radniku, ovaj zakon u sebi sadrži još neke stavke koje su apsolutno upitne za mene. Dakle, u kaznenim odredbama se govori o tome da će se kazniti poslodavac koji neredovito isplaćuje plaću ili ne podmiruje obvezne doprinose i to kaznom, ni manje ni više, od 100 do 200 tisuća kuna. Uzmite jednog malog poduzetnika koji ispunjava sve uvjete za potporu, dobije potporu, a u ovim ludim vremenima kad se ne zna što će sutra biti, a kamoli za tri ili šest mjeseci, ne uspije isplatiti plaću odnosno platiti doprinose. Vi ćete tražiti po ovome zakonu od tog malog poduzetnika da plati kaznu od 100 do 200 tisuća, a on ne može ni plaću isplatiti. Apsolutno neodrživo. Predlažem, uzmite mu novac nazad, stvorite obavezu prema njemu u odnosu na povrat potpore, ali nemojte ga kažnjavat. Jer ovo je vrijeme u kojem takve kazne su neodržive. I druga stvar koja isto tako se vezuje uz ovo što je Ingrid govorila, ali i prethodnici, u zakonu koji je idući na dnevnom redu, u obrazloženju tog zakona i ocjeni izvora potrebnih za realizaciju zakona kojim se kidaju potpore nezaposlenima, ova Vlada odnosno predlagač je zapisao, ne mi koji to govorimo, nego je predlagač zapisao da će se ovim zakonom uštediti 30 milijuna kuna tijekom 2010. godine, a ta će sredstva biti preusmjerena na mjere i potpore za očuvanje radnih mjesta. Ma molim vas lijepo. Vi ste to napisali. A ovo da nije tragično bilo bi smiješno i zaista potvrđuje ono što je i kolega maloprije rekao da se uzima ljudima koji ostaju bez radnog mjesta i preusmjeravaju se ta sredstva na osobe koje će zahvaljujući između ostalog i ovom zakonu koji mi pozdravljamo, sačuvati svoje radno mjesto. Pa barem se čuvajte od ovih formulacija ako ništa drugo. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38317" n="1018">
					<seg xml:id="ParlaMint-HR_T6.S13.u38317.s0">Odgovor na repliku, gospođa zastupnica …</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38318" n="1019">
					<seg xml:id="ParlaMint-HR_T6.S13.u38318.s0">Ovo je ozbiljan problem o čemu govorite da će i mali poslodavci i obrtnici ne svojom krivnjom doći u tešku situaciju, a da će ih država nemilosrdno kazniti. I upravo zbog toga govorim koliko je neophodna izmjena Kaznenog zakona i to pod hitno, u ovom smislu da se neisplata plaće radniku tretira kao kazneno djelo. Mi smo to dobro formulirali na način da smo rekli upravo za one poslodavce koji neopravdano, dakle bez svoje krivnje odnosno namjerno, sa svojom krivnjom, ne žele isplatiti plaće radnika. Dakle, nije to jedna administrativna mjera kao što se ovdje želi kazniti i ovakve male, u pravilu male poslodavce. Dakle, intencija je bila upravo da se kazne oni koji namjerno i u ovim posebno teškim vremenima izbjegavaju svoju temeljnu obvezu, isplatiti plaću radniku.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38319" n="1020">
					<seg xml:id="ParlaMint-HR_T6.S13.u38319.s0">Gospođa zastupnica Ljubica Lukačić. Izvolite.</seg>
				</u>
				<u who="#LukačićLjubica" ana="#regular" xml:id="ParlaMint-HR_T6.S13.u38320" n="1021">
					<seg xml:id="ParlaMint-HR_T6.S13.u38320.s0">Hvala vam lijepa, gospodine potpredsjedniče. Pa evo odmah ću reći na početku ja ću podržati donošenje ovog zakona iz razloga što smatram da je očuvanje radnih mjesta u ovom trenutku za Republiku Hrvatske i za njene građane od izuzetnog značaja. Zbog utjecaja gospodarske i financijske krize bilo je potrebno dakle radi ograničavanja njenih negativnih posljedica donijeti jedan ovakav propis kako bi se što više radnih mjesta uspjelo sačuvati i kako bi Hrvatski zavod za zapošljavanje bilježio što manji broj prijavljenih nezaposlenih radnika. Cilj ovog prijedloga zakona jest da se poslodavcima isplati potpora ukoliko umjesto, dakle da otkazuju ugovore o radu svojim radnicima skrate puno radno vrijeme sa sadašnjih 40 sati na 32 sata tjedno i tako očuvaju punu zaposlenost u cijeloj tvrtci ili barem u jednoj njenoj organizacijskoj jedinici. U članku 3. ovog zakona predviđeno je koliku potporu bi primali poslodavci koji bi skratili puno radno vrijeme. Kolega Kunst je o tome u ime kluba kad je govorio detaljno govorio pa neću to ponavljati. Ali evo, članak 4. ovog zakona regulira koji su to poslodavci koji bi imali pravo na potporu i o tome je kolega Kunst govorio, ali evo mislim da možda nije na odmet još jednom spomenuti da su to poslodavci koji u 2007. godini nisu poslovali sa gubitkom, nadalje koji su u drugom polugodištu 2008. godine, odnosno prethodnom polugodištu 2009. godine imali gubitak u poslovanju, a koji nije nastao u razdoblju do 31. srpnja 2008. godine, da ti poslodavci moraju izraditi program za očuvanje radnih mjesta skraćivanjem radnog vremena, da za taj program moraju dobiti suglasnost radničkog vijeća ili sindikalnog povjerenika. Ako nemaju radničko vijeće ni sindikalnog povjerenika, tada suglasnost moraju dobiti od Hrvatskog zavoda za zapošljavanje i da prije podnošenja zahtjeva za dodjelu potpore nema nepodmirenih obveza za doprinose prema posebnom propisu. Predlagatelj je evo u uvodnom dijelu ovog prijedloga zakona detaljno obrazložio da za ovaj zakon nisu potrebna dodatna sredstva obzirom da će sredstva od smanjivanja naknade za vrijeme nezaposlenosti biti usmjerena u očuvanje radnih mjesta, a također sredstva koja su namijenjena aktivnoj mjeri zapošljavanja, aktivnoj politici zapošljavanja vidljivo je da evo, do polovine ove godine skoro uopće nisu korištena pa će i ona biti usmjerena u očuvanje radnih mjesta. Svakako evo želim još napomenuti da je ovo jedna također kratkoročna mjera koja će čvrsto vjerujem sačuvati broj radnih mjesta u Republici Hrvatskoj i kako neće biti većeg priliva nezaposlenih ljudi u evidenciji Hrvatskog zavoda za zapošljavanje. Evo, još jednom ističem, podržavam donošenje ovog prijedloga zakona. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38321" n="1022">
					<seg xml:id="ParlaMint-HR_T6.S13.u38321.s0">Hvala. Gospođa zastupnica Nedjeljka Klarić. Izvolite.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u38322" n="1023">
					<seg xml:id="ParlaMint-HR_T6.S13.u38322.s0">Hvala lijepa gospodine potpredsjedniče, državni tajniče, kolegice i kolege zastupnici. Ja ću još isto jedanputa istaknuti što je cilj ovog zakona skraćivanjem punoga radnoga vremena kako bi se ograničili negativni učinci gospodarske krize na tržištu rada u Hrvatskoj kroz uređivanje uvjeta visine i načina ostvarivanja potpora za očuvanje postojećih radnih mjesta, živućih radnih mjesta. Dakle, uvodi se novi oblik državnih potpora radi očuvanja radnih mjesta kad poslodavac koji je prisiljen smanjiti svoje gospodarske aktivnosti. Osim toga, cilj ovoga zakona je jasan. Želi se smanjiti, kao što smo već i čuli do sada, ali nije na odmet još jedanputa ponoviti, priliv novih radno sposobnih nezaposlenih osoba i zadržati postojeću stopu zaposlenosti na ovoj razini. Za skraćivanje trajanja punog radnog vremena do 32 sata tjedno u državnom proračunu je za 250 tisuća radnika osigurano 200 milijuna kuna jer je to vrijeme po ovome zakonu koje se računa kao puno radno vrijeme. Kako god treba reći da se radi o jednoj od mjera sa ograničenim trajanjem radi premošćivanja negativnih učinaka gospodarske krize. Isto tako treba reći da je trošak isplate ovih potpora puno manji od eventualnih troškova koje bi eventualno temeljem važećih propisa isplaćivana radnicima naknada, odnosno šteta ukoliko bi došlo do otkaza ugovora o radu. Ovim se zakonom jasno želi poručiti da ova Vlada nastavlja sa ulaganjima u gospodarstvo, kao i osiguranjem, kao što sam već rekla, socijalne kohezije da djeluje brzo i učinkovito na nadolazeće rizike, da je spremna na nove izazove u skladu sa raspoloživim uvjetima i mogućnostima. U konačnici, ovaj prijedlog zakona kao novi okvir napora od strane države je doprinos u ravnoteži između poticanja gospodarstva i očuvanja socijalne povezanosti, pravednosti i stabilnosti cjelokupnog gospodarskog sustava. Stoga su ovo razlozi, odnosno ovo su sve razlozi radi kojih ću podržati donošenje ovog zakona u hitnoj proceduri. Hvala vam lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38323" n="1024">
					<seg xml:id="ParlaMint-HR_T6.S13.u38323.s0">Hvala. Gospodin zastupnik Jerko Rošin. Izvolite.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38324" n="1025">
					<seg xml:id="ParlaMint-HR_T6.S13.u38324.s0">Hvala gospodine predsjedavajući, gospodine državni tajniče sa suradnicom, kolegice i kolege. Ja u svakom slučaju dajem potporu Prijedlogu zakona o potpori za očuvanje radnih mjesta jednostavno zato što mislim da je radno mjesto neko temeljno pravo iz kojega onda, kasnije ćemo vidjeti, može eventualno izvlačiti i neka druga svoja temeljna prava. Dakle, mislim da je ovakav zakon bio neophodan, da dolazi u vrijeme kad su nas okolnosti dovele do toga da smo svjesni da je poseban Zakon o potpori očuvanja radnih mjesta neophodan i bez obzira na moguće primjedbe i konkretne prijedloge koji su dati mislim da uz eventualne amandmane ovakav zakon apsolutno može biti podržan. Međutim evo ovih par dana i danas vezano na istu ovu temu, samo u širem kontekstu, zaposlenja, rada, prihoda, novaca koji imamo na raspolaganju i kako ćemo ih trošiti manje-više se neovisno o točki dnevnog reda vode iste rasprave, isti dijalozi u smislu replika, ispravaka navoda, sve na neki način isto i vrlo često se spominje riječ harač da bi se s time zapravo skrenulo s jednim tema na samo jednu konkretnu. Govori se o haraču, međutim haračilo se odavno i haračani se uvijek, tako da ne bi tome pridavao neku posebnu vrijednost osim neke političke ili politikantske dimenzije. Ali nešto drugo što je izuzetno važno za sve ove rasprave, uključujući raspravu o rebalansu proračuna, o samom proračunu i o svim ovim zakonima koji omogućavaju rebalans proračuna da se provede nisam čuo ni od koga ono što mi se čini da je bitno i esencijalno. Naravno radno mjesto znači zaposlenje, ali zaposlenje bi trebalo značiti rad, a rad bi trebao značiti efikasnost. Nisam čuo ni u jednoj raspravi da se govori o radu, da se govori o obavezi na rad, da rad pogotovo efikasan rad može proizvesti nešto što će nas izvlačiti iz kriza ili neće dozvoliti da upadnemo u krize i odgovornosti za nerad i onih koji rade i odgovornosti jednoj zašto se uz rebalans financijski neradi i rebalans zaposlenosti. Naravno na prvom mjestu uvijek u pitanju količina posla. Ima li posla ili nema posla, ali isto tako ovisno o efikasnosti tog posla kojeg ima, o broju radnih mjesta, potrebitosti tih radnih mjesta, visini plaće kao stimulansa ili nagradi koja se svodi na uranilovku, dolazimo do rezultata koji nešto mogu oploditi ili ostati tek tako. Postoje samo dva načina poslodavca koja to mogu omogućiti. Jedno je država, drugo su poduzetnici, ljudi spremni da ulažu, da riskiraju vlastito i da proizvode. Ali govoreći cijelo vrijeme o rashodima državnog proračuna, a vezano je na radna mjesta i osiguranje primanja na tim radnim mjestima, vrlo malo se govorilo ili gotovo ništa se nije govorilo o punjenju proračuna. Sjećamo se i prošlih vremena gdje je bilo važno biti zaposlen, raditi, uvijek manje od onoga koliko će ti biti plaćeno. Sjećam se vlastitih iskustva iz Sovjetskog saveza onda, Rusije, Moskve gdje je zaposlenje bilo čuvati prve stepenice eskalatora, pa se onda vodilo o tome koliko su svi zaposleni. Svjesni smo isto tako stanja u našem gospodarstvu, brodogradnji koje ima problema, građevinarstvu koje ima problema, tekstilnoj industriji, metalnoj industriji itd., što se opet svodi na pitanje određene efikasnosti, racionalnosti poslovanja, gubicima i krađi kao što je neki dan govorio Ozren Matijašević, koliko je gradela u splitskom škveru recimo napravljeno i odneseno kući. Sve je to pitanje na kojem se gradi naše današnje stanje, jer ja ne vjerujem da država postoji kao neki apstraktni pojam. Svi smo mi država i sve ono što se u državi događa je slika onoga kakvi smo mi. Smeće koje ostavljamo na plaži nakon, u nekoj uvali nakon svog odlaska i uživanja tog jutra tamo je smeće koje ćemo zateći u nekoj drugoj uvali. Nije to tuđe smeće, to je naše smeće. Dakle, vrlo je važna ta svijest pojedinca na kojoj se gradi svijest jednog društva i mislim da na tome premalo radimo da bi kazali koliko je čovjek odgovoran svojim radom prema samom sebi i društvu i ta njegova efikasnost koliko radi, koliko sabotira. S time što mislim da efikasnost ovoga Sabora i nas sabornika nije u količini rada u smislu većeg i dužeg govorenja, nego što manje govorenja i manje jalovih rasprava. Jedna obrnuta proporcija, odnosno to je moj sud temeljem relativno kratkog iskustva. Još nešto što mi se čini vrlo važno kad govorimo o našoj ekonomiji, stanju proračuna, odnosno stanju svih nas, odnosno o količini sms poruka, broja mobitela, telefonskih poziva. To je jedna priča koju sam jučer sa kolegom Marićem malo porazgovarao čisto u jednoj ovako jezičnoj atraktivnosti da rad na crno rađa sivu ekonomiju. Valjda se ispire s vremenom. Nema kolege Marića. Ispire pa ta crna boja se pretvara u sivu. Ali očito taj jedan paralelni život koji postoji u vremenima krize i izvan krize nešto znači, tako da je za očuvanje radnih mjesta i prihode države vrlo važno kontroliranje te jedne sive zone ili ako hoćete rada na crno da bi donio. U samo jedno jutro, pred par dana, u samo jedno jutro meni kao saborskom zastupniku, a naravno znajući da sam u tom profilu zvanja i zanimanja intervenirano mi je za 270 milijuna eura investicije za koje su osigurani novci, ali negdje u nekoj ladici stoji ili ovdje ili ovdje ili ondje. Dakle to pokazuje da svi oni koji su morali riješiti neki problem, neku žalbu, dati neki dokument itd., nisu svjesni koliko su oni dio toga proračuna i pogledajte 270 milijona eura koliko je to plaća od tisuću eura ili 500 eura. Koliko je to plaća koji stoji blokirano. To je dijelom na tragu onoga o kojem je govorio kolega Kajin, spomenuo u jednom svom gore dole govorenju, ali sam htio kazati da to nije pitanje Vlade, nego da je to pitanje opće svijesti, da to nije pitanje državnog aparata koji vodi, nego naše svijesti, jer taj jedan aparat traje vječito, stalno a ne mijenja se izborom onih koji će biti na vrhu. Zato me i ne brine pitanje, mislim brine, ali imam svoje vlastito iskustvo, pa zato kažem da me ne brine. Ja svaki mjesec radim svoj rebalans kućni pa mi je i logično da i država ima svoje rebalanse. Čovjek se mora prilagođavati okolnostima koji jesu. Ja sam se navikao živjeti ne na račun kredita, premda sam odgojen u vrijeme kredita, jer kredita koji su se na račun devalvacije davali i svatko tko je dizao kredit računao je da je digao danas 100, a da će vratiti sutra 10 u nekim drugim vremenima. I možda je ta svijest još uvijek nama u glavi, živim na račun onoga što sam proizvedem, i kad proizvedem onda nešto od toga ide …/Govornik se ne razumije./… I sam sam imao krizu u poslovanju gotovo do bankrota početkom 2000. godine ali sam opet radom svojim i svojih kolega i suradnika koji rade izašao. Dakle, apsolutno podržavam brigu o očuvanju radnih mjesta, ali isto tako potičem teme razgovora kako da efikasnost zaposlenja u radu bude što veća i da se tako punjenjem proračuna smanjuju problemi o kojima danas i ove dane toliko dugo razgovaramo. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38325" n="1026">
					<seg xml:id="ParlaMint-HR_T6.S13.u38325.s0">Hvala. Tri replike. Prva gospođa zastupnica Željana kalaš.</seg>
				</u>
				<u who="#PodrugŽeljana" ana="#regular" xml:id="ParlaMint-HR_T6.S13.u38326" n="1027">
					<seg xml:id="ParlaMint-HR_T6.S13.u38326.s0">Hvala gospodine predsjedavajući. Evo ja bih zapravo htjela replicirati uvaženom kolegi Rošinu koji je govorio o ovom jednom dobrom zakonu o kojem ćemo danas raspravljati. I ja kao i vi gospodine Rošin podržavam brigu za očuvanje radnih mjesta, vjerujem da ste i vi kao poslodavac bivši vrlo senzibilizirani za to područje. I rekli ste pa ću vas pokušati nadopuniti, da bez obzira na prijedloge koje smo izrekli danas u okviru ove rasprave, ovaj zakon po vašem mišljenju može biti podržan. Ja se slažem s time. Ali vjerujem da nitko u ovoj raspravi nije dovoljno istaknuo, pa ću pokušati gospodine Rošine dopuniti vas, rekao kako bi svima bilo jeftinije sufinancirati zadržavanje zaposlenosti, nego davati naknade za nezaposlenost. Posljedica globalne krize vidi se u hrvatskom gospodarstvu i ja vjerujem da je ovo mjera koja može spriječiti nekakve negativne trendove koji bi se mogli javiti da se ovakav današnji zakon o kojemu danas raspravljamo ne donese. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38327" n="1028">
					<seg xml:id="ParlaMint-HR_T6.S13.u38327.s0">Odgovor na repliku gospodin zastupnik Jerko Rošin.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38328" n="1029">
					<seg xml:id="ParlaMint-HR_T6.S13.u38328.s0">Pa svakako da je dopuna mog uvjerenja sa vašom replikom dobra i korisna. I ja bih samo u svom odgovoru na repliku isto tako naglasio i istakao koliko je naravno ovisi o naravi čovjeka, jer ima ljudi koji šeću Splitskom rivom i kažu ma neću ti ja raditi za 5 tisuća kuna da me ubiješ. To je ispod moje razine. Pa ne radi ništa nego da radi za to. Ali meni se čini da je pitanje čite dokonosti da čovjek treba racionalno trošiti svoje vrijeme. Pa tako i u Saboru možda vrijeme slušajući neke rasprave koje su zapravo nekorisne u međuvremenu napraviti i nešto drugo što eventualno može biti korisno što ja tu pokušavam na neke skromne načine. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38329" n="1030">
					<seg xml:id="ParlaMint-HR_T6.S13.u38329.s0">Gospođa zastupnica Marijana Petir, replika.</seg>
				</u>
				<u who="#PetirMarijana" ana="#regular" xml:id="ParlaMint-HR_T6.S13.u38330" n="1031">
					<seg xml:id="ParlaMint-HR_T6.S13.u38330.s0">Uvaženi gospodine potpredsjedniče Hrvatskog sabora, državni tajniče. Pa evo ja bih nekako htjela pohvaliti raspravu gospodina Rošina, jer mi se čini da je on kroz tu raspravu pokušao apelirati na vraćanje etike u financije i posvijestiti kolika je važnost rada i kolika je važnost o radnim mjestima. I ono u čemu se slažemo jest to da svakom treba omogućiti njegovo radno mjesto to je jedno od temeljnih ljudskih prava. No sigurno je da mnogi ljudi danas u Republici Hrvatskoj nemaju radno mjesto. Kao što postoje nažalost i mnogi oni čiji je rad precijenjen, rekla bih i preplaćen. Naime, založila sam se kroz svoju raspravu o rebalansu proračuna da se revidiraju menadžerski ugovori u javnim poduzećima, jer smatram da nije prirodno i normalno da netko mjesečno zarađuje 50 tisuća kuna i da ima sve privilegije od službenog auta, kartice i ostalih stvari. Ali isto tako htjela bih reći da bi se osim na taj način moglo uštediti pa bi se mogle povećati ove naknade za nezaposlene i u nekim drugim sektorima. A to je prije svega kada govorimo o čelnicima pojedinih županija. Ja moram istaknuti primjer Sisačko-moslavačke županije gdje županica ima plaću skoro 30 tisuća kuna, gdje naravno ima službeni auto i karticu. No ono što građane Sisačko-moslavačke županije najviše zabrinjava što uz tako veliku plaću županica u privatne svrhe troši županijski novac tako da kupuje jaja, mirišljavu sol ili da u dva dana potroši na reprezentaciju preko 100 tisuća kuna, pravdajući to dolaskom jednog visokog dužnosnika. Vjerujte mi ja toga čovjeka znam i on doista ne može pojesti u jednom danu za 100 tisuća kuna. Zbog toga mi se čini važno progovoriti u okviru ove teme kolega Rošin i o tome koliko nečiji rad doista vrijedi, da li su neki potplaćeni, a neki preplaćeni i gdje ta cijena graniči sa zlouporabom položaja.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38331" n="1032">
					<seg xml:id="ParlaMint-HR_T6.S13.u38331.s0">Odgovor na repliku, gospodin zastupnik Jerko Ropšin.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38332" n="1033">
					<seg xml:id="ParlaMint-HR_T6.S13.u38332.s0">Hvala na riječi izgovorenoj koja se zove etika. Čini mi se da je premalo etičnosti općenito u našem životu zavladalo da naša etika na svim poljima, medijski praćeno, u Saboru praćeno, u javnosti praćeno sve spušta na niže razine. I ta etika odgovornosti prema vlastitu radu i odgovornosti našeg rada prema tuđem radu. Jer ja ne mogu napustiti svoj biro a da nisam ljudima koji rade dolje ostavio da zarade ono unaprijed što imaju raditi. Dakle, postoji moja odgovornost moga rada, prema radu drugoga. A kada spominjete županicu vašu, onda vam mogu kazati neko svoje iskustvo koje znam da u drugim županijama nije tako i da mi se čini naravno da na te primjere moramo ukazivati. Danas se vjerojatno radi o jednom ekscesnom negativno slučaju u odnosu na neke druge koje ne bi tako mogao okvalificirati, bar onoga koje ja znam i našega dožupana Splitsko-dalmatinskog.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38333" n="1034">
					<seg xml:id="ParlaMint-HR_T6.S13.u38333.s0">Gospođa zastupnica Gordana Sobol, replika.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u38334" n="1035">
					<seg xml:id="ParlaMint-HR_T6.S13.u38334.s0">Zahvaljujem gospodine potpredsjedniče. Kolega Rošin nastojala sam vas stvarno pažljivo slušati. Vi ste u svojoj raspravi pomalo objedinili da tako kažem sve ove i rebalans proračuna i zakone o kojima smo i do ovog časa raspravljali. Ja sam jedna od onih i mislim da nema drugačijeg mišljenja u ovoj sabornici, da dijelim vašu brigu za očuvanje radnih mjesta. I kada ste govorili o tome da evo i vi kao valjda svatko od nas vodi neki svoj vlastiti rebalans proračuna, brigu o vlastitom proračunu itd. Ono međutim kolega Rošin što se očito ne možemo složiti, a to je tko u ovoj državi je taj koji mora podnijeti najveći teret kada je u pitanju ovaj prijedlog zakona o kojem sada raspravljamo, dakle očuvanje radnih mjesta? Pa jel moguće da su to upravo nezaposleni? Vidim državni tajnik maše glavom, oprostite, pa vi ste sa stavke nezaposlenja, tada nezaposlenih skinuli ne 10, 15, 30 milijuna kuna, 127 milijuna kuna. Skinuli ste 9 milijuna kuna na subvencijama poljoprivrednicima malim i srednjim obrtnicima i poduzetnicima u ovom rebalansu proračuna to činite. Skinuli ste i preko 5 milijuna kuna potpora osobama sa invaliditetom iz Fonda za zapošljavanje i rehabilitaciju. Ako ta sredstva ne idu tu, onda molim vas recite nam kamo ta sredstva idu i na što su preraspodijeljena. Dakle na što su unaprijed potrošena? Dakle tu negdje se ne mogu apsolutno složiti da teret očuvanja novih radnih mjesta snose upravo oni koji su ostali, koji u ovom času ostaju bez posla, sura će ostati bez i ostat će bez posla u idućih mjesec dana. To jednostavno ne može biti.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38335" n="1036">
					<seg xml:id="ParlaMint-HR_T6.S13.u38335.s0">Odgovor na repliku gospodin zastupnik Jerko Rošin.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38336" n="1037">
					<seg xml:id="ParlaMint-HR_T6.S13.u38336.s0">Kolegice Sobol, kako da vam odgovorim, kako da repliciram vašoj replici kad niste meni replicirali? Treba bi vam gospodin državni tajnik dati odgovore a ne ja. Ja sam digao da ću vam se javiti pa ste kazali da sam obuhvatio svojom raspravom sve ono što je do sada. I to je točno, ja sam kazao da zapravo sve ove točke o kojima se raspravlja govore o jednoj te istoj temi. Koliko ste vi u pravu ili niste u pravu u odnosu na ovaj zakon ja ga toliko nisam studirao i nisam toliko stručan da bi mogao uputiti kritike ili pohvale za svaki članak prijedloga ovog zakona ali mi se kao namjera itekako dopao i zato mu dajem potporu. Ali recimo kolega Grčić nije bio apstraktan, on je bio vrlo konkretan kad je kazao svoj amandman praktički izgovoren čini mi se i čini mi se da je to u redu. Bože daj kad bi u ovoj Sabornici imali što više takvog tipa rasprava u kojima govorimo o konkretnim stvarima a ne ostajemo na razini općeg i političkog nego konkretnog pojedinog zakona, što ne kažem da je sve što je napisano u ovom zakonu apsolutno točno. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38337" n="1038">
					<seg xml:id="ParlaMint-HR_T6.S13.u38337.s0">Hvala. Gospodin zastupnik Josip Leko. Izvolite.</seg>
				</u>
				<u who="#LekoJosip" ana="#regular" xml:id="ParlaMint-HR_T6.S13.u38338" n="1039">
					<seg xml:id="ParlaMint-HR_T6.S13.u38338.s0">Hvala lijepa. Gospodine potpredsjedniče Hrvatskoga sabora, poštovani predstavnici Vlade, kolegice i kolege zastupnici. Pa ja mislim da je hvale vrijedan svaki napor države pa onda i Sabora koji bi mogao osigurati nova radna mjesta ili zaštititi sadašnja radna mjesta. I u tom smislu dobro je došao ovaj prijedlog zakona ali on je zapravo alibi zakon za neučinkovitost Vladinih antirecesijskih mjera. Zašto? Pa s jedne strane Vlada nudi da država daje potpore za očuvanje radnih mjesta, dakle daje potpore poduzetnicima, tvrtkama, firmama iz državnog proračuna. Istodobno od tih tvrtki, poduzeća donošenjem Zakona o povećanju PDV-a sa 22% na 23% uzima, uzima i na taj način slabi ekonomsku poziciju tvrtki i sasvim sigurno sama Vlada utječe da se daju otkazi u tim tvrtkama. Sad se Vlada pojavljuje kao spasitelj administrativnom mjerom da će vratiti tim tvrtkama nešto novca iz proračuna kako bi sačuvala radna mjesta. Ali da apsurd bude još veći u obrazloženju prijedloga teksta ovog zakona izričito stoji: &quot;S obzirom da Hrvatski zavod za zapošljavanje za materijalno-pravnu zaštitu nezaposlenih osoba već ima osigurana sredstva od toliko i toliko novca preusmjerit će ih za zaštitu radnih mjesta sada važećih.&quot;. Dakle, zaista je Vlada u samom obrazloženju navela da će koristiti sredstva koja su osigurana za zaštitu nezaposlenih kako bi sačuvala radna mjesta zaposlenih. I u tom smislu ima rezona jedino u tome što radno mjesto zaista nije samo izvor za egzistenciju nego je mjesto dostojanstva čovjeka. I u tom smislu ovaj zakon ima smisla, ali on je apsolutno alibi politika trik zakon u smislu antirecesijskih mjera. Dakle, država administrativno pokušava spasiti radna mjesta a ekonomskim mjerama ih uništava, najjednostavnije rečeno. Drugo što valja napomenuti da zakon ima i demagoških želja. Naime, u članku 1. kaže se da je ovaj zakon pripremljen kako bi se negativni učinci svjetske gospodarske krize eliminirali barem u ovom sektoru u Republici Hrvatskoj. Dakle, neće ovaj zakon se primjenjivati za učinke krize koje je proizvela sama Hrvatska država i hrvatska Vlada ili ih nema. Ako je poruka da ih nema onda smo slijepi kod vlastitih očiju, a ako nismo slijepi nego ovo želimo reći onda se učinci neće primjenjivati u Hrvatskoj jer Hrvatska koliko, tu se razlikujemo, mi mislimo proizvela je vlastitu krizu sa 90% vlastite odgovornosti. Samo je 10% učinka svjetske krize na našu ekonomsku situaciju. Da je to tako Hrvatska država i hrvatska Vlada se i ne služi ekonomskim mjerama koje se služe zemlje u kojima je kriza i nastala. Dakle, nisu isti izvori, uzroci pa nisu ni mjere iste, to je sasvim evidentno. Treće što želim reći istina je da će radnici zadržati radno mjesto u kojem obimu to ćemo vidjeti, vrlo malom ali da će imati umanjenu plaću uvećanu od države samo 10% za taj dan koji neće raditi odnosno za nekoliko dana koje neće raditi. Međutim, to otvara jedan novi problem koji ovdje ne kaže kako će biti riješen. Naime, za ostvarivanje mirovinskih prava potrebno je imati puno radno vrijeme od 40 sati tjedno odnosno koliko je potrebno ukupno mirovinskog staža. Koje posljedice ovakva mjera izaziva u tom dijelu za radnika? Ovdje se doduše spominje da se derogira članak 7a. Zakona o radu. Ne znam zašto se derogira ako se derogira kad će se osnažiti jer ovo je zakon lex specialis i rješava pitanja potpore za gospodarstvo i poduzetnike i ne bi trebao utjecati na prava ostvarivanja radnika iz radnog odnosa ni malo. Onda bi to bila prava mjera, ovako nisam siguran da je on uopće u korist radnika koji bi nastavili raditi po ovom zakonu. I treće što želim reći šizofreno je ponašanje Hrvatske. Jednim zakonom se borimo za čuvanje radnih mjesta, recimo da je to taj zakon. Istodobno je na snazi Zakon o zabrani rada nedjeljom. I kad su neki upozoravali da će efekti tog zakona biti između 10 i 20 tisuća nezaposlenih i šteta u turističkim mjestima onda Vlada nije reagirala uopće na to, bila je imuna, neotporna, neosjetljiva. Sada iz, ponavljam to, iz alibi razloga nudi zakon koji će imati efekte nula. Prema tome, gdje je tu sustav koji nudi i koji vidi izlaz iz krize? O ovakvim mjerama možemo govoriti kao što smo i do sada govorili, na razini retorike rješavamo stvari, a ne na razini suštine, utvrđenih činjenica i poželjnih ciljeva koji bi bili objavljeni i kako bi mogli kontrolirati da li Vlada ima rezultate ili nema. S obzirom na ovakve okolnosti koje se nude kroz ovaj zakon najbolje se prikloniti pa reći je, mi smo zaista za sačuvanje radnih mjesta, ali efekata neće biti pa je i vuk sit i koze na broju, ali tko trpi, trpe radnici jer će ostati bez posla, bez plaće i oštećeni će biti još kod odlaska u mirovinu. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38339" n="1040">
					<seg xml:id="ParlaMint-HR_T6.S13.u38339.s0">Hvala. Dva ispravka, jedna replika. Prvi gospodin zastupnik Davor Huška.</seg>
				</u>
				<u who="#HuškaDavor" ana="#regular" xml:id="ParlaMint-HR_T6.S13.u38340" n="1041">
					<seg xml:id="ParlaMint-HR_T6.S13.u38340.s0">Hvala, gospodine potpredsjedniče. Ispravljam netočan navod kolege Leke koji je rekao da Vlada utječe da se daju otkazi. Nasuprot, ovim zakonom čuvaju se radna mjesta i ovo nije alibi zakon, ovo je jedan u nizu zakona s kojima je Vlada odlučno krenula u borbu sa krizom i na području gospodarstva i na području financija. Podsjetit ću vas da je u tri tjedna donešeno dva rebalansa, da je donesen i predložen cijeli niz mjera i nepopularnih, ali hrabrih, uveden krizni odnosno uvodi se krizni porez, povećava se stopa PDV-a, dodatno se oporezuje luksuz, a sve u istom trenutku da se ne diraju najosjetljivije skupine socijalno ugroženih stanovnika, da se ne diraju rodiljne naknade, da se ne dira dječji doplatak, da se ne dira 900 tisuća umirovljenika sa primanjima manjim od 3000 kuna, da se ne dira 600 tisuća uposlenika sa manje od 3000 kuna. I kao točka na i, da se nakon pregovora dvodnevnih sa poslodavcima i gospodarstvenicima ne dižu cijene različitim režijskim uslugama, troškovima, ne dižu se cijene hrane i osnovnih kućnih potrepština. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38341" n="1042">
					<seg xml:id="ParlaMint-HR_T6.S13.u38341.s0">Hvala. Ovo je kolega bio ispravak, ne replika. … /Upadica se ne čuje./… Ne, ne, ja sam rekao dva ispravka i jedna replika. Replika će biti od gospođe potpredsjednice Željke Antunović. Gospodin zastupnik Boris Kunst, ispravak.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u38342" n="1043">
					<seg xml:id="ParlaMint-HR_T6.S13.u38342.s0">Hvala lijepa. Pa kolega zastupnik, vi ste rekli da je ovaj zakon na razini retorike i da treba vidjeti da li uopće ima rezultata, da ta Vlada to i ne može vidjeti dal će imat rezultata vezano za taj zakon. Pa to je netočno iz razloga što Vlada prije svega ovim zakonom stvara uvjete poduzetnicima, stvara uvjete onim poduzećima koji u ovoj teškoj gospodarskoj, ekonomskoj situaciji muku muče kako sačuvati radna mjesta. Znači, nije Vladino da zapošljava ili otpušta, to rade poduzetnici, to rade poslodavci, a Vlada im samo stvara uvjete. Tako da ovaj zakon nije na razini retorike, to mislim da bi trebali pitanje postaviti hrvatskoj udruzi poslodavaca koja je jedan od sudionika izrade ovog zakona i sigurno je vodila računa i o tome. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38343" n="1044">
					<seg xml:id="ParlaMint-HR_T6.S13.u38343.s0">Replika potpredsjednice Doma. Gospođa zastupnica Željka Antunović. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u38344" n="1045">
					<seg xml:id="ParlaMint-HR_T6.S13.u38344.s0">Zastupnik Josip Leko pozabavio se u svom izlaganju jednom formulacijom iz članka 1. ovog Zakona, na neki način razgolićujući nešto što po meni zaslužuje ocjenu smiješna formulacija i iznio svoje mišljenje o tome, odnosno upozorio da jedna ovakva formulacija ukazuje na nerazumijevanje Vlade u odnosu na cilj koji ovim zakonom želi postići. To me potaklo da pokušavam s vama malo replicirati na tu temu zato što ta, ne zamjerite, smiješna formulacija neće bitno utjecati na to da li će ovaj zakon dati ili neće dati efekte, ali ona ukazuje na jedan suštinski problem s kojim se nikako ne može nositi niti suočiti vladajuća politička elita ili vladajuća većina koja ima najveću obavezu prema tome kako riješiti probleme i izaći iz krize. Naime, dok god se iskreno pred ovim ljudima, pred narodom, pred samima sobom ne kaže što su naši problemi, dok se ne budemo bavili s tim da li su oni uvezeni i koliko su uvezeni ili su posljedica loših poteza vlasti, gospodarstva ili ne znam ni ja kojih struktura, dotle nećemo biti u stanju naći prava, najbolja i efikasna rješenja i to je doista jedan od ozbiljnih problema. Ja sam se nažalost uzaludno ponadala da će ozbiljnost ovog stanja u kojem se nalazi država i njeni građani potaknuti vladajuću većinu, prije svega Vladu Republike Hrvatske da bude ozbiljnija u svom pristupu, ali nažalost i ova formulacija pokazuje da nisu do kraja svjesni svojih obaveza.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38345" n="1046">
					<seg xml:id="ParlaMint-HR_T6.S13.u38345.s0">Odgovor na repliku, gospodin zastupnik Josip Leko.</seg>
				</u>
				<u who="#LekoJosip" ana="#regular" xml:id="ParlaMint-HR_T6.S13.u38346" n="1047">
					<seg xml:id="ParlaMint-HR_T6.S13.u38346.s0">Hvala lijepa. Hvala lijepa, poštovana kolegice Antunović. Treba razotkriti ukupnost antirecesijskih mjera Vlade Republike Hrvatske pa će se vidjeti da su pozivanje stvaranja makroekonomskih uvjeta i ova mjera u shizofrenom odnosu. Naime, uvođenje povećanog PDV-a ne ide u korist povoljnijih makroekonomskih uvjeta poslovanja gospodarstva Republike Hrvatske nego otežava te uvjete i smanjuje mogućnost zadržavanja radnih mjesta i još više smanjuje mogućnost otvaranja novih radnih mjesta. Ako se tome još doda uvođenje poreza na dohodak, plaće itd., a onda se jednom administrativnom mjerom i to već osiguranog za novca za nezaposlene, iz tog novca želi sačuvati postojeća radna mjesta. To je zaista shizofreni prijedlog antirecesijskih mjera pa tako ga treba i prikazati i razotkriti. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38347" n="1048">
					<seg xml:id="ParlaMint-HR_T6.S13.u38347.s0">Gospodin zastupnik Dragutin Bodakoš. Izvolite.</seg>
				</u>
				<u who="#BodakošDragutin" ana="#regular" xml:id="ParlaMint-HR_T6.S13.u38348" n="1049">
					<seg xml:id="ParlaMint-HR_T6.S13.u38348.s0">Hvala lijepo poštovani potpredsjedniče Hrvatskog sabora, državni tajniče, kolegice i kolege. Pa ovaj Prijedlog zakona o potpori za očuvanje radnih mjesta kao što je rekao i zastupnik Kunst, Ekonomsko vijeće i socijalni partneri predložili su još na kraju 2008. ili prije početka 2009. godine. Međutim, ja sebi postavljam i odmah sam postavio pitanje a zašto se sa tim zakonom čekalo do sada? Jer već tada se govorilo o recesiji, o gubitku poslova koji su posebno se to isticalo u drvnoj, tekstilnoj industriji gubili naši proizvođači, recesija se već zamahala u Europi i nije više bilo poslova koji su se odrađivali prije toga. Isto se dešavalo i u poljoprivredi, prehrambenoj industriji, ljudi su već tada ostajali bez posla. Zašto kada je to bilo predloženo, zašto se to nije vidjelo? Svi su to na neki način vidjeli, izgleda da jedino Vlada nije to vidjela. I sada kad čitate ova izvješća, odnosno prijedloge koje recimo izvješće sa rasprave na Odboru za lokalnu i područnu samoupravu kaže u vezi ovog zakona, predstavnica predlagatelja ukazala je da bi otpuštanje radnika u većoj mjeri negativno utjecalo na ostvarivanje proračunskih prihoda. E znači sad kad smo mi vidjeli, a to već sada hvala Bogu 6. mjesec ove godine, da manje novaca imamo, moramo nešto poduzeti da bi mi dobili te novce. Nije u pitanju što su se prije gubila radna mjesta i što su ljudi ostajali bez posla, nego sad se to vidjelo u proračunu. Premda u samom materijalu imamo konstatacije da je u prvih 6 mjeseci u istom razdoblju u odnosu na 2008. godinu smanjio se, 5% je više, odnosno 5% više nezaposlenih, 12 431 osoba spominje se ovdje i konstatacija koja je jako bitna da 50% novoprijavljenih u evidenciju nezaposlenih ulazi izravno iz prekinutog radnog odnosa. Znači to su oni koji su gubili radna mjesta tijekom ovih 6 mjeseci, znači 50% tih povećanih na ovome zavodu za zapošljavanje, to su oni koji su radili, to nisu učenici koji su završili srednju školu pa se prvi put prijavili, nego baš ovi koji su imali svoja radna mjesta, imali su svoje kredite, imaju svoje obitelji, imaju svoju djecu, ne znam itd., vjerojatno sad su ostali bez posla i njihovi problemi su veliki. Sve ovo po meni govori da je predlagač Vlada tek kada je sve to, kad je vidjela taj manji prihod u proračunu krenula na nešto što se trebalo već početkom ove godine ili u rebalansu već za 2009. godinu ići sa takvom jednom zakonskom odredbom. Prema tome, vidimo da ovaj zakon i ova zakonska odredba kasni najmanje pola godine. Međutim, i jedni i drugi, i poslodavci i sindikati također tvrde da se ovaj zakon donosi prekasno i da budućih 50 tisuća ili više otpuštenih radnika od ovoga neće imati neku veliku korist. Također se smatra da je taj zakon neusuglašen, a posebno neprihvatljiv po donošenju ovog kriznog poreza 2 i 4%. Nakon toga ovog smanjivanja plaće, nije svakako prihvatljivo vjerojatno ni za sindikate, a ni za radnike da nakon ovoga kriznog poreza ponovo ide se na smanjivanje plaće zbog skraćivanje ovoga radnoga tjedna, prema tome će se tu smanjiti i plaća. Posebno je to mislim neprihvatljivo ovo što se ovdje spominje, to će jako dobro doći ovima koji su na minimalcu. Pa ja si postavljam pitanje koji će to gospodarstvenik da smanji nekome radni tjedan i da u isto vrijeme mu isplati minimalac jer ako mu isplaćuje minimalac, on mu mora isplatiti imao taj tjedan ili nemao, radio on 4 ili 5 dana. Tko upravo u ovim tekstilnoj drvnoj industriji, tu su i te minimalne plaće, tu su i najveći problemi, tako da ne znam na koji način će se to realizirati. Ono što je još ovako interesantno, to je da je smanjivanje plaća već i prije bilo. Svjedoci smo da se smanjivala plaća koju su prihvaćali i sami radnici. Zbog čega su prihvaćali? Pa bolje da ostanem na radnom mjestu pa makar i manju imao plaću, ali i ostali su radit. Međutim, bojim se da je to išlo i u smjeru da se dio plaće isplaćuje eventualno na crno i zato je ovaj zakon upravo, ponovo naglašavam, trebao doći u mnogo ranije, jer u ovom momentu kada su već te plaće kod pojedinaca i smanjene, neće imati i nema jedan pravi efekt. Ono što je bilo govora i to je i zastupnik Vidović govorio, pitanje je koliko je sada ova legislativa koja se treba provoditi i ti uvjeti za stjecanje, oni su na neki način da ne kažem komplicirani za te eventualne subvencije od 3 mjeseca plus eventualno 3 mjeseca. Naknada subvencije poslodavcima u visini razlike doprinosa koju će država davati za radnika kojima je smanjen radni tjedan na 32 sata, znači to je jedna i 10, odnosno 13% nadoknade razlike za smanjenje plaće, ako ima taj radnik dijete traži od poslodavca da zadovolji određene uvjete da bi to postigao. To je ono spominje se u 2007. ne smije se poslovati s gubitkom. U drugom polugodištu 2008. ili prvom polugodištu 2009. da ima gubitak u poslovanju koji nije nastao u razdoblju do 31.7. Uz to treba imati program za očuvanje radnih mjesta, skraćivanja radnog vremena i da ono što je najbitnije, da uz taj zahtjev priloži da nema nepodmirenih obveza za obvezne doprinose prema posebnom propisu. E sada, ja bih po ovome da se mi opet vraćamo na početak, odnosno na početak ja se vraćam na početak svog izlaganja i izjave predlagatelja da upravo nisu osjetili ta smanjenja sredstava iz proračuna, tada vjerojatno ne bi ni došlo do donošenja ovoga zakona i posebno da i ovi doprinosi koji eventualno nisu podmireni, a mnogi nisu podmirivali zato što kažu kriza je, recesija, ovo, ono itd. Prema tome i tu je država manje dobila. Znači jedan i drugi kad se zbroje, vidjelo se da su ti prinosi sve manji i da bi trebalo ići sa ovim zakonom o kojem se prije već dugo govorilo. Zato na kraju smatram da je zakon trebao biti, međutim skeptičan sam na rješenja i mogućnosti koje će ovaj zakon dati u sačuvanju radnih mjesta. Smatram da se trebalo djelovati odmah kada je to bilo govora, to se slažemo izgleda svi, a to je još prošla godina, bez mislim da ne bi trebala imati ta velika legislativa, nego ovo što je spominjao Vidović, kao što se u Sloveniji radi, jer bojim se da je ovo operacija koja će se odvijati već na mrtvome pacijentu, odnosno onima koji su izgubili radno mjesto to više neće koristiti. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38349" n="1050">
					<seg xml:id="ParlaMint-HR_T6.S13.u38349.s0">Hvala. Gospodin zastupnik Franjo Lucić. Izvolite.</seg>
				</u>
				<u who="#LucićFranjo" ana="#regular" xml:id="ParlaMint-HR_T6.S13.u38350" n="1051">
					<seg xml:id="ParlaMint-HR_T6.S13.u38350.s0">…/Govornik naknadno uključen./… Uvažene kolegice i kolege. Kroz ovih nekoliko dana smo se doista naslušali svega i svačega, ali bojim se da smo najviše čuli onoga što nam je doista i potrebno. Prije svega mislim tu i na proračun o kojem smo u ovih nekoliko dana žustro diskutirali. Evo i danas govorimo o jednom zakonu koji je doista prijeko potreban kako bi i na koji način pomogli gospodarstvu koje je doista u određenim poteškoćama. No istovremeno ne mogu se oteti dojmu da sve ono i što nije do sada bilo predloženo, a što je navodno dolazilo iz oporbenih krugova, pa i kad Vlada predloži određene mjere koje doista i planirala, onda se govori kako je to prijedlog zakona koji neće zaživit, onda se govori kako je to lov u mutnom, da će pojedinci u tome zakonu tražiti svoja rješenja. I doista mi nije jasno kakve bi mi to zakone danas trebali donest a da istovremeno pojedincima, a pogotovo govorim o oporbi ti isti zakoni budu dobri. No istovremeno ova hrvatska Vlada nastoji upravo donositi zakone i potpore u gospodarstvu, one koji će doista i pomoći gospodarstvu. Ja ću samo podsjetiti da u ovom teškom vremenu doista najveće probleme imaju one tvrtke koje je zadesila svjetska i ekonomska kriza, a to je prvenstveno prije svega drvna industrija, tekstilna industrija i naravno sve one grane koje danas trpe velike štete i gubitke. Da smo svi skupa znali kada će nastati kriza, koliko će ona ostaviti duboke tragove u gospodarstvu, onda bi svakako znali i poduzeti određene mjere. No istovremeno ovdje se govori isključivo kada nastane određeni problem, onda svi slobodno mogu reći pametuju i dijele lekcije i onima ljudima koji danas vode gospodarstvo i zapošljavaju određeni broj ljudi. Nitko ovdje nije danas spomenuo da je Vlada Republike Hrvatske kroz svoj program i kroz drvnu industriju prije 15-tak, 20 dana isplatila preko 60 milijuna kuna potpora drvnoj industriji. Poštovani prijatelji, zašto ne govorimo javno i otvoreno prema građanima, jer građani ovo danas slušaju? Zašto govorimo da ovaj nacrt Prijedloga Zakona o potpori za očuvanje radnih mjesta nije dobar? Pa slažem da se je možda trebao biti ranije, no istovremeno vas pitam iz kojih sredstava? Gdje je Vlada trebala namaći ova sredstva, kada smo istovremeno u kratkom vremenskom periodu napravili dva rebalansa proračuna, i to samo u tjedan dana. Pitam vas tko od vas danas zapošljava ljude? I pitam vas tko od vas daje i jednu, jedan osobni dohodak? Neka slobodno digne ruku. Ja sam ovdje govorio također i u prošloj godini o određenim problemima u gospodarstvu, no istovremeno pojedinci su isto to shvaćali i neozbiljno i preuveličavali stvar. Zar od 8 milijona i 500 tisuća radnih mjesta u svijetu, gdje je ostalo toliko ljudi ili gdje će ostati bez posla, ne govori dovoljno o svjetskoj i ekonomskoj krizi? Zašto, poštovani prijatelji, želite isključivo ovu današnju globalnu ekonomsku krizu isključivo prebaciti na Vladu Republike Hrvatske, bivšeg premijera i sadašnju našu predsjednicu Vlade? Zašto se tako prikazujete u javnosti da doista vi sa lijeve strane, istina ne svi, ali pojedinci imate viziju, a istovremeno ste bili na vlasti 4 godine i tako već dugo niste, jer niste dobili povjerenje građana, jer niste znali i mogli prevladati krizu ni u 2001., ni u 2994. godini. A danas istovremeno dijelite lekcije kako treba ovako, kako treba onako. Istovremeno podržavate sindikate koji se svesrdno zalažu za što veće plaće, a istovremeno državni proračun se zbog smanjene gospodarske aktivnosti smanjuje svakodnevno. Pitam vas odakle i na koji način je moguće da jedan ministar financija isplati sve moguće želje sindikata zvanog ovako ili onako? Ovaj proračun ne može opstati ako ne bude gospodarstva, a opstat će ako bude imao potpore Vlade Republike Hrvatske. Imao ga je do sada i siguran sam da će Vlada, a pogotovo u ovoj pripremi ne rebalansa, nego proračuna za slijedeću godinu pronaći rješenje kako i na koji način još više pomoći gospodarstvu, kako i na koji način predložiti nove zakone o potporama za bilo koje druge aktivnosti. Jer jedino opstojnost gospodarstva kroz ove potpore garantira i opstojnost i državnih službenika i sindikata i svih onih koji ne rade u proizvodnoj djelatnosti. Poštovani prijatelji, ako danas čujemo, a svjedoci smo da pojedini sindikati žele izvesti ljude na cestu, da pojedini sindikati doista potpiruju vatru nečega što nema budućnosti, da li ti sindikati isti znaju ako je gospodarstvo u krizi? Da se ne može isplatiti plaća u prosvjeti, u ministarstvu ako to ne budemo zaradili u proizvodnoj djelatnosti. A istovremeno sada kada donosimo takve zakone koji su bitni za potporu i očuvanje radnih mjesta onda sada ponovno govorimo kako to nije dobro i kako taj zakon neće dati svoje rezultate. I zato bih doista zamolio da kada razgovaramo i kada se predstavljamo javnosti da pokušamo doista svesrdno reći istinu. Nemojmo se sakrivati iza političkih panflema. I pitao sam na početku tko od vas to daje ijednu plaću svome radniku da ga ima zaposlenog? Ne znate i govorite nešto što je neutemeljeno. A da ste u gospodarstvu ja sam siguran da bi govorili drugačije. Kada govorimo o određenim kaznenim odredbama, ovdje bi sugerirao i državnom tajniku, da ova kaznena odredba od 100 do 200 tisuća kuna, poštovani gospodine državni tajniče doista je neutemeljena. Tko će danas garantirati u ovom teškom vremenu da ćete vi svoje potraživanje naplatiti, ako istovremeno zbog ove teške situacije dolazi u pitanje i naplata i u kratkom vremenskom periodu i određene tvrtke čak odu u stečaj. Stoga vas molim da ova kaznena odredba bude brisana jer ona doista neće biti zloupotrebljena, ali ovu kaznenu odredbu doista nije moguće primijeniti u ovako teškim uvjetima. I stoga ću podržati ovaj prijedlog zakona, jer smatram da Vlada sa ovakvim potporama daje potporu gospodarstvu, a to je garancija da ćemo čuvati radna mjesta. A ako ne bi davali ovakve potpore i ako budemo otpustili 50 tisuća ljudi, onda Zavod za zapošljavanje nema sredstava da bi podmirio tolike troškove. Stoga podržavam ovaj prijedlog zakona. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38351" n="1052">
					<seg xml:id="ParlaMint-HR_T6.S13.u38351.s0">Zahvaljujem. Imamo jedan ispravak i tri replike. Prvo je ispravak uvaženi zastupnik Arsen Bauk. Izvolite.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u38352" n="1053">
					<seg xml:id="ParlaMint-HR_T6.S13.u38352.s0">Zahvaljujem gospodine potpredsjedniče. Nisam mislio ispravljati navode iz nadahnutog govora kolega Lucića, dok se nije dotaknuo jedne teme kada je rekao da mi iz opozicije smo cijeli ovaj tjedan imali vizije. Ja mislim da je taj navod potpuno netočan. Da je viziju, odnosno vizije, cijeli prošli tjedan imala Vlada kada je nekoliko puta svoj prijedlog zakona, a kada se već tiče vizija mi nismo poznati po konzumiranju bunike za razliku od vaših stranačkih kolega. Zahvaljujem.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38353" n="1054">
					<seg xml:id="ParlaMint-HR_T6.S13.u38353.s0">Mislim da u ispravak netočnog navoda moram vas upozoriti, nemojte dostavljati takve stvari. Nema nikakve veze ni s temom ni sa strankom. Imamo tri replike. Prvo je uvažani zastupnik Dragutin Bodakoš. Izvolite.</seg>
				</u>
				<u who="#BodakošDragutin" ana="#regular" xml:id="ParlaMint-HR_T6.S13.u38354" n="1055">
					<seg xml:id="ParlaMint-HR_T6.S13.u38354.s0">Hvala lijepo potpredsjedniče Hrvatskog sabora. Pa evo gospodin Lucić je tu postavljao neka pitanja, kaže kakve zakone trebamo donijeti da bi bili po mjeri oporbe? Da smo znali, kaže on, kako će ići kriza napravili bi mi to i ranije. Ali najviše ovaj dio njegovog pitanja, tko daje od nas plaću? Gospodine Lucić mi znamo da ste vi poduzetnik. Ali vi ne dajete plaću, vi možete davati samo ono što je netko zaradio. To što je zarađeno vi tome platite to. A vi ne dajete plaću. Ja ne znam, jel i ovdje se smatra da će se dobijati nešto. Nekada se davalo, država je davala za otvaranje nepostojećih radnih mjesta. Vjerojatno je netko uzimao takve novce pa ih je davao, ali ne znam kome, sebi ili radnicima koji nisu postojali. Sljedeća stvar. Pravovremene poteze. Zašto niste radili pravovremene poteze? Pa niste slušali ni oporbu, niste slušali oporbu koja je dala 20 i više zakona antirecesijskih. Trebalo je doći do toga da rebalans ovako padne pa da onda idemo na to sa ovakvim zakonom. Zašto nije bilo novaca? Pa Vlada je ta koja je trebala vršiti trijažu problema, investicija, obećanja. Pa tko je to trebao raditi? Pa ministar financija. Sada ministar financija nije mogao svima namiriti. Pa ne može on namiriti svima, on treba dati i procijeniti. Pa zato je on ministar i zato tamo živi i radi i dobiva plaću. Prema tome, nemojmo se oslanjati nato da svi smo mi jednako krivi, nije bilo novaca, sada smo mi shvatili to i sada ćemo doći brzo bolje rješavati pitanje ovo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38355" n="1056">
					<seg xml:id="ParlaMint-HR_T6.S13.u38355.s0">Hvala lijepo. Odgovor na repliku, uvaženi zastupnik Franjo Lucić. Izvolite.</seg>
				</u>
				<u who="#LucićFranjo" ana="#regular" xml:id="ParlaMint-HR_T6.S13.u38356" n="1057">
					<seg xml:id="ParlaMint-HR_T6.S13.u38356.s0">Pa uvaženi kolega dosita se ne slažem s vama. Nisam vas jedino razumio kada ste pitali tko daje ovdje plaću. Ja sam mislio da smo imali puno govornika, kada se tiče o gospodarstvu, a jako malo imaju susreta uopće sa gospodarstvenicima da ne kažem da o gospodarstvu baš puno ne znaju. Ja svaki mjesec sam do jučer davao 230 osobni dohodaka, sada dajem 170 još uvijek. I ne slažem se s vašom tezom. Jer dosita je Vlada kroz sve ove godine davala potporu i kožarskoj i tekstilnoj industriji 100 milijuna, drvnoj 60. pa svi bi mi voljeli da to bude 3 puta više. Ali molim vas i što je ministar puno puta rekao, pokažite stavku državnom proračunu koju ćemo brisati, smanjivati, a istovremeno svi mogu biti zadovoljni. Kada dirnete u bilo koju stavku svi se propnu na zadnje noge. I što onda? Ne slažem se s vam.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38357" n="1058">
					<seg xml:id="ParlaMint-HR_T6.S13.u38357.s0">Hvala. Druga replika je uvažena zastupnica Gordana Sobol.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u38358" n="1059">
					<seg xml:id="ParlaMint-HR_T6.S13.u38358.s0">Zahvaljujem gospodine potpredsjedniče. Pa kolega Lucić vi se u svom izlaganju danas čudom čudite, zašto evo ovi iz opozicije svu tu globalnu svjetsku krizu prebacujemo na ta nejaka pleća vaše Vlade, bivšeg premijera pa i sada aktualne premijerke. Jer kao oni nisu ništa krivi. U svijetu se eto desila kriza i što ćemo mi danas, nemamo novaca i moramo se kako tako snaći. Kolega prije više od godinu dana upozoravali smo vas, ne samo mi iz ovih klupa, nego i stručnjaci. Valjda makar nekim stručnjacima u ovoj državi vjerujete. Da je kriza počela zahvaćati svijet, da je neminovno da će zahvatiti i Hrvatsku. Početkom godine ma na prošlom proračunu. Početkom godine tu ste govorili da plašimo narod kada smo pitali, da li je točno da se smanjuje proračun, pa je ona proračunska rupa od 2 milijarde kuna narasla, recite vi danas na koliko je narasla. Zbog nečinjenja Vlade, zbog neučinkovitosti, zbog neodgovornosti. Jer je sa x smjera kojeg ste sami najavljivali niste krenuli na vrijeme. Niti dan danas niste napravili mjere koje ste trebali. Jednom je aktualna premijerka rekla na jedno novinarsko pitanje prije više mjeseci zašto se ne ide sa određenim mjerama, zašto se ne sluša gospodarstvenike, ona je tada rekla da Vlada svaki dan intenzivno razmišlja. I šta danas imamo? Imamo jedan zakon koji će se ostvariti tako što će se uzeti onima kojima je to najpotrebnije a to su oni koji će sutra ostati bez posla, nezaposleni. E pa znate šta? Ako je nakon tolikih mjeseci razmišljanja ova Vlada smislila samo ovakav zakon onda bolje da više niti ne razmišlja.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38359" n="1060">
					<seg xml:id="ParlaMint-HR_T6.S13.u38359.s0">Hvala. Uvaženi zastupnik Franjo Lucić. Izvolite.</seg>
				</u>
				<u who="#LucićFranjo" ana="#regular" xml:id="ParlaMint-HR_T6.S13.u38360" n="1061">
					<seg xml:id="ParlaMint-HR_T6.S13.u38360.s0">Kolegice, ja nikada nisam rekao da Vlada ne snosi dio odgovornosti, ali ova vaša retorika riječi u ovoj godini pogotovo kada govorite o haraču, kada govorite isključivo o smjeni Vlade. Pa vi smjenjujete jednu legalno izabranu Vladu. Vi ovoj našoj predsjednici Vlade koja je izabrana ne date šansu da žena pokaže šta zna i šta može sa svojim timom istovremeno napraviti. A istovremeno bi željeli da vi dođete na vlast nekom silom. Pa ovaj narod neće i ne trpi silu. Prema tome, gospodin Bauk je govorio o gospodarstvu. Pa gospodine pa vi niste jednog dana u gospodarstvu kolega bili, nemojte se ljutiti jer ste sa fakulteta došli na zamjenika ministra. Zamislite kakvu je ta Vlada imala budućnost sa takvim mladim perspektivnim kadrom koji se nigdje kalio nije. Prema tome, nemojte govoriti o Vladi. Vlada će vući poteze i pokazat će vam to u programu odnosno za proračun 2010. godine a vi bi da u deset dana se povuku potezi koji će donesti petogodišnje razdoblje ili možda i desetogodišnje. Stoga vas molim da pričekate. Ova Vlada ima legitimitet, ova Vlada ima većinu u Saboru i stoga nemojte željeti izvanredne izbore. A one sindikate koje preko noći pokušavate pridobiti na svoju stranu ti isti sindikati moraju znati, sa vašom Vladom ako bi vi došli kojim slučajem za dvije, tri godine na vlast vi ćete dovesti MMF a onda će ti isti sindikati i ti radnici ostati bez 50% svojih i plaća i mirovina, i bit će im kao što je to bilo 2001. godine. I da li je to budućnost onda vašeg programa i da li je to budućnost vaše Vlade o kojoj vi ovdje govorite danima?</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38361" n="1062">
					<seg xml:id="ParlaMint-HR_T6.S13.u38361.s0">Zahvaljujem. Povreda Poslovnika uvaženi zastupnik Arsen Bauk. Izvolite.</seg>
				</u>
				<u who="#BaukArsen" ana="#regular" xml:id="ParlaMint-HR_T6.S13.u38362" n="1063">
					<seg xml:id="ParlaMint-HR_T6.S13.u38362.s0">Gospodine potpredsjedniče, povrijeđen je članak 209. i 214. Poslovnika. Dakle, gospodin Lucić je replicirao kolegici Sobol i ničim izazvan je mene spomenuo. I mislim da je tu .../Govornik je isključen, ne čuje se./... članka 209. Poslovnika a ujedno je povrijedio članak 214. Poslovnika zbog toga što me omalovažio kao osobu koja je sa 20 i nešto godina obnašala jednu državnu dužnost. Mislim da se radi o dobnoj diskriminaciji i da je zaslužio opomenu. Zahvaljujem.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38363" n="1064">
					<seg xml:id="ParlaMint-HR_T6.S13.u38363.s0">To nije povreda Poslovnika jer upravo ste vi maloprije svojom primjedbom uvrijedili cijelu jednu stranku. Prema tome, ako tražite od nekoga da se drži Poslovnika krenite od sebe prvi a ovo što ste sada naveli nije uopće povreda Poslovnika, uobičajena retorika u ovom Saboru. Zahvaljujem. Povreda Poslovnika uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u38364" n="1065">
					<seg xml:id="ParlaMint-HR_T6.S13.u38364.s0">Gospodine potpredsjedniče, povrijeđen je članak 209. jer je kolega Lucić u odgovoru na repliku koju sam ja imala na njegovo osnovno izlaganje i navode koje je on tamo izrekao optužio mene i valjda kolege sa ove strane da mi pozivamo na smjenu vlasti i to na silu. Gospodine potpredsjedniče, nitko u ovoj Sabornici nije o tome govorio. To što mi tražimo prijevremene izbore to je nešto na što imamo itekako pravo a ne da tražimo smjenu vlasti na silu. I neka malo pripazi što govori.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38365" n="1066">
					<seg xml:id="ParlaMint-HR_T6.S13.u38365.s0">Uvažena zastupnice, isti odgovor kao i uvaženom zastupniku Arsenu Bauku. Nije povreda Poslovnika i uobičajena retorika čak puno blaža nego je bila jučer i prekjučer ovdje u ovoj Sabornici. Idemo dalje sa replikom, uvaženi zastupnik Gvozden Flego. Izvolite.</seg>
				</u>
				<u who="#FlegoGvozdenSrećko" ana="#regular" xml:id="ParlaMint-HR_T6.S13.u38366" n="1067">
					<seg xml:id="ParlaMint-HR_T6.S13.u38366.s0">Gospodine potpredsjedniče, kolegice i kolege. Nije dobro niti za onu stranu niti za ovu stranu da se polemizira s nečim što nije rečeno, da nam stavljate u usta svoje primisli ili fiksacije a da ne polemizirate s onim što je rečeno. Nikako nije dobro niti za ovu Sabornicu, niti za ovaj narod, niti za vašu stranku a niti za opoziciju da se u Saboru izgovaraju besmislice. Pročitajte si fonogram onoga što ste izgovorili, neka vam neki stručnjak čita sa vama pa ćete vidjeti šta ste sve izgovorili. I to nije dobro. A mi smo gospodine potpredsjedniče upozoravali cijeli niz mjeseci i upozoravali smo tokom ove rasprave da će mjere koje se sada predlažu biti kontraproduktivne, da neće dovesti do željenog rezultata, da su mjere koje predlaže hrvatska Vlada protivne svim antirecesijskim mjerama koje se predlažu u svijetu. Upozoravali smo jednako tako da treba voditi računa da je Vlada ona koja treba pomagati narodu i treba intervenirati u slučajevima krize ali na način da to daje odgovarajuće rezultate za poboljšanje stanja naroda. A mjere koje se sada uvode su mi smatramo upravo suprotne. I s time ste trebali polemizirati kolega Lucić a ne sa onime što ste vi nama stavili u usta kao i svoje primisli i svoje fiksacije. I mislim da to nije dobro niti za vas niti za nas, niti za one koji nas slušaju, niti za one koji trebaju ubuduće primjenjivati ove mjere koje mi trebamo donijeti jer ste ja mislim jako snizili vjerodostojnost ovoga što mi ovdje radimo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38367" n="1068">
					<seg xml:id="ParlaMint-HR_T6.S13.u38367.s0">Zahvaljujem. Prije odgovora na repliku moram reći. Gledajte, nazvati nečiju raspravu besmislicom nije dobro. .../Upadica se ne čuje./... Izvadit ću vam fonogram pa ću vam ga pročitati u 3 sata. .../Upadica se ne čuje./... Hvala lijepa. Niste dobili riječ. Ne možete govoriti ako niste dobili riječ. .../Upadica se ne čuje./... Odgovor na repliku. Izvolite.</seg>
				</u>
				<u who="#LucićFranjo" ana="#regular" xml:id="ParlaMint-HR_T6.S13.u38368" n="1069">
					<seg xml:id="ParlaMint-HR_T6.S13.u38368.s0">Kolega Flego, ja doista ne sumnjam u vašu stručnost i molim vas da mi samo kažete da li sam ikada kad ste vi govorili o svojoj struci vama išta replicirao. Ja sam danas govorio kao zastupnik u Hrvatskom saboru i danas je ovdje dozvoljeno svakome govoriti slobodnim rječnikom a ja sam danas govorio gospodine o gospodarstvu iz kojega dolazim. Ja najbolje osjetim ove teškoće i probleme u kojima se nalazimo. Ne trebate mi govoriti da sam govorio nešto besmisleno. Ja sam isključivo govorio što je vezano za gospodarstvo uz očuvanje svakog radnog mjesta i meni je bolno kada moram o tome razmišljati hoću čovjeku morati dati otkaz ili ne. A ja ću vam navesti samo svoj primjer. 40% se u mojoj tvrtki smanjio izvoz, 20% se smanjila potrošnja na domaćem tržištu jer smo vezani uz građevinarstvo. I ja vas sad pitam, bez ovih potpora Vlade Republike Hrvatske kako dalje? Kako osigurat istome tome djelatniku osobni dohodak ako je do jučer sve bilo drugačije, a danas se samo u kratkom vremenskom periodu sve promijenilo. I zato imam pravo govorit o tome, a nikada u vašu stručnost nisam sumnjao i nisam rekao kada je bilo riječ o vašoj temi da sam vas nekada ispravljao. Ali ja ovo govorim iz srca, ja ne govorim politički i zato morate shvatit da ove vaše riječi koje su upućene s ove vaše lijeve strane, u pojedinim trenucima prelaze svaku granicu i zato pozivanje i na izvanredne izbore. Zašto vi pozivate? Pa pozivate se na izvanredne izbore, a nemate programa. Šta ćete poručit ljudima? 2001. godinu im vratiti i MMF stavit na leđa. E onda ovi sindikati, ni Ana Knežević ni Vilim Ribić ni nitko onda neće optuživat više HDZ, onda će optuživat vjerojatno vas jer će plaćat imat 50% manje.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38369" n="1070">
					<seg xml:id="ParlaMint-HR_T6.S13.u38369.s0">Zahvaljujem! Vrijeme vam je iscurilo. I imamo još jednu raspravu da završimo ovu točku dnevnog reda. Uvaženi zastupnik Miljenko Dorić, izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38370" n="1071">
					<seg xml:id="ParlaMint-HR_T6.S13.u38370.s0">Hvala, gospodine potpredsjedniče. Uvaženi predstavnici hrvatske Vlade, kolegice i kolege. Prije dva tjedna za ovom govornicom ispred gospodina potpredsjednika obratila nam se premijerka i rekla je da će nam za ovu izvanrednu sjednicu Vlada pripremiti niz mjera koje imaju sljedeći cilj, citiram, &quot;snažno potaknuti gospodarski rast Republike Hrvatske i osigurati makroekonomsku stabilnost Republike Hrvatske&quot;. Dobili smo u okviru obećanja Zakon o plaćama u lokalnoj i područnoj samoupravi, Zakon o izmjeni Zakona o PDV-u, Zakon o posebnim porezima, Zakon o posredovanju pri zapošljavanju, Zakon o očuvanju radnih mjesta, Zakon o naknadi za pružanje usluga u pokretnim elektroničkim komunikacijama, Zakon o doprinosima, Zakon o obveznom zdravstvenom osiguranju, Zakon o turističkom i građevinskom zemljištu. Ja se sad vama obraćam predstavnici Vlade da vi nama objasnite u završnom obraćanju da ovi zakoni koje smo dobili, a koje sam pročitao sada, na koji će oni način snažno potaknuti i koje gospodarske grane, kako će osigurati makroekonomsku stabilnost Republike Hrvatske. Čuli smo maloprije od mog prethodnika da opozicija se ne razumije puno u gospodarstvo. Jučer smo čuli da mi u HNS-u čak pripadamo … /Govornik isključen./… dakle, čuli smo… molim? … /Upadica se ne čuje./… Da, netko je pritisnuo. Dakle, čuli smo danas … … /Govornik isključen./… … /Upadica se ne čuje./… Ja ću ga držati onda. Dakle, čuli smo da mi nismo sposobni shvatiti što se događa u gospodarstvu. Jučer smo čuli da mi čak pripadamo u HNS-u jednoj drugoj vrsti, drugom speciesu. Pa ću vas moliti gospodine državni tajniče da na jedan vrlo jednostavan način objasnite nama i hrvatskim građanima sljedeće, vezano uz te proaktivne i gospodarske mjere. Naime, ovo što predlažete danas su kratkoročne mjere, one će vrijediti do kraja godine. Nas dakako zanima što će biti sljedeće godine, što će biti 2011. godine. Ja očekujem da su ove kratkoročne mjere dio jednog paketa, jedne strategije, jedne koncepcije koju Vlada ima da nas izvuče iz ove situacije. U tijeku rasprave jučer i prekjučer svima je postalo jasno da 90% naših problema koje danas imamo su zbog naših vlastitih propusta i grešaka, već ću naš, da, da, a 10% zbog recesije. Kada u svijetu za godinu, dvije se izvuku iz recesije, svi naši problemi ostat će i dalje u našoj kući i mi ćemo ih morat riješiti. Pa nas zanima, evo npr. vezano uz gospodarstvo, koje gospodarske grane koje imaju za sada glavu iznad vode, namjeravate pomoći da prošire svoju proizvodnju, da zaposle nove djelatnike, da povećaju izvoz i da krenemo u pozitivnom pravcu. Drugo, koje gospodarske grane čiji je nos malo ispod površine vode smatrate da možete spasit, da im pomognete da sa novim tehnologijama budemo konkurentni i da se izvuku iz situacije u kojoj se nalaze. Treće, koje gospodarske grane ne namjeravate pomoći jer smatrate da nemaju šanse u tržišnoj utrci. I četvrto i zadnje pitanje, što ćete učiniti da ljudi otvore nove tvrtke i da im pomognete, u kom segmentu, dal će to bit proizvodnja … /Govornik isključen./… Dakle, da vidimo koja ćete nova poduzeća, tvrtke, stimulirati da se otvaraju, u kojim područjima. Gospodarstvo, hoćete to bit ono što sad uvozimo pa da pokušamo smanjiti uvoz, povećati izvoz? Dajte nam koncepciju koju Vlada i vi ispred Ministarstva gospodarstva imate da uistinu, ono što je rekla premijerka, snažno potaknemo gospodarski razvoj i osiguramo makroekonomsku stabilnost Republike Hrvatske. To pitam dva dana, nitko mi ne zna reći. Iza vas će doći netko iz Ministarstva zdravstva, iz Ministarstva turizma itd. Njih to ne mogu pitat. Zato moram vas pitati. Molim vas, pomognite nam, recite u kom pravcu razmišlja ova Vlada. Dugoročno, jasno.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38371" n="1072">
					<seg xml:id="ParlaMint-HR_T6.S13.u38371.s0">Zahvaljujem. Želi li predstavnik Vlade uzeti riječ? Da. Uvaženi državni tajnik Miljenko Pavlaković. Izvolite.</seg>
				</u>
				<u who="#PavlakovićMiljenko" ana="#regular" xml:id="ParlaMint-HR_T6.S13.u38372" n="1073">
					<seg xml:id="ParlaMint-HR_T6.S13.u38372.s0">Hvala vam lijepa, gospodine potpredsjedniče. Poštovane dame i gospodo saborski zastupnici. Nakon evo vaše rasprave ja ću pokušati sažeto odgovoriti na pitanja koja su ovdje bila. Mislim da upravo ovom potporom za očuvanje radnih mjesta zasigurno ono što je Vlada Republike Hrvatske želila i ono što svi moramo jest u gospodarskom smislu očuvati radna mjesta, održati stabilnost hrvatskog gospodarstva. Ja ću pokušat krenuti redom da ono što stoji u samom zakonu u članku 1. gdje se spominje svjetska gospodarska kriza ja moram evo reći da ostajemo kod te tvrdnje jer i upravo iz vaših rasprava gdje su se spominjale i druge zemlje koje su uvele određene mjere, a očito i one su u krizi i nije Republika Hrvatska jedina i krizi kada cijeli svijet govori da je ovo svjetska gospodarska kriza pa ćemo ostati u članku 1. i dalje sa tom definicijom. Zašto nismo učinili nešto što je predlagano 2001. godine? Nismo ovu mjeru uveli 2004. jer upravo od 2004. godine pa do svjetske gospodarske krize imali smo trend pada nezaposlenosti u Republici Hrvatskoj pa s obzirom da je taj trend nezaposlenosti bio u padu do trenutka krize, nismo išli na uvađanje ove mjere. Kako je nastupila ova svjetska gospodarska kriza jasno da smo u svojim analizama krenuli sa ovakvom jednom mjerom. Možda ono što je netko slično predlagao i 2001., ali mi smo ranije toga ponudili rješenje za povećanje zaposlenosti u Republici Hrvatskoj. Prilog tome ide da upravo 2008. godine prosječna anketna stopa u Republici Hrvatskoj je bila na nivou ono što se i u Eurozoni, znači ono što je i u Europskoj uniji. Zasigurno ova potpora govori o jednoj solidarnosti, ali kada govorimo o solidarnosti, ono što je rečeno za način financiranja i izvori financiranja ove mjere, vidljivo je da u proračunu Republike Hrvatske, državnom proračunu da u pitanju preraspodjele sredstava nije da se ona uzimaju iz naknade nezaposlenosti da bi se financirala ova mjera potpore. Uzima se jednim dijelom, točno je iz aktivnih mjera za zapošljavanje gdje aktivnost, ono što smo i rekli u obrazlaganju zakona nije u onoj mjeri kojoj je bila u prošloj godini ili ranijih godina pa su se sredstva tu nešto smanjila, a i druga sredstva u okviru razdjela Ministarstva gospodarstva, rada i poduzetništva gdje smo u preraspodjeli sredstava došli do ovog iznosa od 200 milijuna kuna koje smatramo adekvatnim za ovu potporu za očuvanje radnih mjesta. Zasigurno da će poslodavci biti i oni su iskazali već sada interes za ovu mjeru, pogotovo da i Hrvatska udruga poslodavaca i većim dijelom sindikati su prihvatili ovaj vid potpore za očuvanje radnih mjesta tako da ni ne sumnjam da neće bit nezainteresiranost, nego upravo suprotno, da će poslodavci itekako biti zainteresirani za ovu mjeru jer ovom mjerom ponovo vodimo brigu o jednoj i socijalnoj politici, o jednoj solidarnosti da ne šaljemo je li to 50 ili koliko tisuća ljudi prema burzi ili Hrvatskom zavodu za zapošljavanje, već upravo smanjujemo radni tjedan, iz državnog proračuna financira se ta razlika jer ono što je rečeno da će se smanjiti za izdvajanje za doprinose za mirovinsko i ostalo. Ne. Jasno stoji vam u zakonu da će Vlada Republike Hrvatske i sredstva proračuna do 20% podmiriti poslodavcima sve doprinose iz i na plaću. Znači uključuje i mirovinsko i zdravstveno i to podrazumijeva da nema novih prijava radnog vremena, već da skraćeno radno vrijeme do 32 sata smatra se punim radnim vremenom kao i do sada od 40 sati. Tako da neće biti takvih efekata. Ono što je na kraju rečeno, aha pardon, još da obuhvatim, u obrazlaganju načina financiranja ovih mjera iduća točka je koja će biti pred vama, ali ja ću se samo kratko osvrnuti, da upravo prosječna naknada koju primaju nezaposleni, znači na burzi u registru Hrvatskog zavoda za zapošljavanje iznosi 1 600 kuna. Tako da nije to financiranje da će nezaposlenosti financirati ovu mjeru, nego upravo iz drugih sredstava proračuna i izvora smo došli do iznosa sredstava od 200 milijuna kuna. Jasno ono što je ovdje i rečeno, da je ovo jedna od niz mjera koje Vlada poduzima za prebrođenje ove svjetske gospodarske krize. Da li su ti problemi u omjeru ovakvom ili onakvom? Ja ovdje nisam u poziciji da licitiram i da govorim da je 90% to problem koji smo mi sami izjeli, očito da nije, nego da jest nastupila svjetska financijska i gospodarska kriza. Mjere koje smo mi, ja se moram držati ove točke, ali druge mjere koje smo poduzeli i koje su i ranije poduzete za poticanje poduzetništva je niz aktivnosti i mjera koje ste vidjeli u državnom proračunu od poticajnih mjera, ja ću govoriti u ime Ministarstva gospodarstva, rada i poduzetništva od preko 380 milijuna kuna za malo i srednje poduzetništvo, od sredstava koja su predviđena za hrvatsku izvoznu ofenzivu od stimuliranja i u projektima i u programima za otvaranje novih obrta, za otvaranje novih poduzeća. Ono što su i kolege zastupnici vaši govorili o drugim ministarstvima koji su predvidjeli isto …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38373" n="1074">
					<seg xml:id="ParlaMint-HR_T6.S13.u38373.s0">Uvaženi državni tajniče, držite se isključivo teme i točke.</seg>
				</u>
				<u who="#PavlakovićMiljenko" ana="#regular" xml:id="ParlaMint-HR_T6.S13.u38374" n="1075">
					<seg xml:id="ParlaMint-HR_T6.S13.u38374.s0">… itd. Hvala lijepo. Samo sam pokušao odgovoriti na pitanje. Na kraju, primili smo i jedan amandman od cijenjenog zastupnika Borisa Kunsta te koji se odnosi na članak 14. stavak 1. podnesak 3. i traži da iza riječi potpore dodaje se zarez i riječ iz neopravdanih razloga. Taj amandman smatramo da možemo prihvatiti, tako da prihvaćamo taj amandman i ući će u tekst. Predlažemo da ga izglasate u tekstu ovih potpora. Evo, hvala vam lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38375" n="1076">
					<seg xml:id="ParlaMint-HR_T6.S13.u38375.s0">Zahvaljujem. Zaključujem raspravu i najavljujem, time završavamo prijepodnevno zasjedanje. O ovoj točci ćemo glasovati kad se za to steknu uvjeti. Nastavljamo u 15 sati sa 8. točkom dnevnog reda, a to je Prijedlog zakona o dopunama Zakona o posredovanju pri zapošljavanju i pravima za vrijeme nezaposlenosti, s Konačnim prijedlogom zakona, hitni postupak, prvo i drugo čitanje, P.Z. br. 419. Želim vam ugodan odmor i dobar tek.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38376" n="1077">
					<seg xml:id="ParlaMint-HR_T6.S13.u38376.s0">Četvrto, Konačni prijedlog Zakona o potpori za očuvanje radnih mjesta. Bio je hitni postupak P.Z. broj 418. Predlagatelj zakona je Vlada Republike Hrvatske. Rasprava je zaključena. Amandmane je podnio zastupnik Boris Kunst. Tijekom rasprave predstavnik predlagatelja prihvatio je amandmane zastupnika i njima se ne glasuje jer oni postaju sastavni dio konačnog prijedloga zakona, sukladno članku 169. Poslovnika. Dajem na glasovanje Konačni prijedlog Zakona o potpori za očuvanje radnih mjesta. Molim uključimo se i glasujmo. Hvala. Rezultat? Ovaj zakon prihvaćen je većinom glasova, 104 glasa za i jedan glas suzdržan.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38377" n="1078">
					<seg xml:id="ParlaMint-HR_T6.S13.u38377.s0">Uvažene zastupnice i zastupnici, nastavljamo sa sjednicom. Na redu je 8. točka kao što sam najavio – 8. Prijedlog Zakona o dopunama Zakona o posredovanju pri zapošljavanju i pravima za vrijeme nezaposlenosti, s konačnim prijedlogom zakona, hitni postupak, prvo i drugo čitanje, P.Z. br. 419 Predlagatelj zakona je Vlada Republike Hrvatske. Prijedlog akta primili ste u pretince. Prigodom utvrđivanja dnevnog reda prihvatili smo prijedlog predlagatelja da se ovaj zakonski prijedlog raspravi u hitnom postupku. Sukladno članku 159. Poslovnika hitni postupak objedinjuje prvo i drugo čitanje. Amandmani se mogu podnositi do kraja rasprave, članak 164. Poslovnika. Raspravu su proveli Odbor za zakonodavstvo, Odbor za rad i socijalno partnerstvo. Izvješća ste primili na sjednici. Želi li predstavnik predlagatelja dodatno obrazložiti prijedlog? Da. Uvaženi Miljenko Pavlaković, državni tajnik u Ministarstvu gospodarstva, rada i poduzetništva. Izvolite.</seg>
				</u>
				<u who="#PavlakovićMiljenko" ana="#regular" xml:id="ParlaMint-HR_T6.S13.u38378" n="1079">
					<seg xml:id="ParlaMint-HR_T6.S13.u38378.s0">Hvala vam lijepa gospodine potpredsjedniče, poštovane dame i gospodo saborski zastupnici. Pred vama je Nacrt prijedloga Zakona o dopunu Zakona o posredovanju pri zapošljavanju i pravima za vrijeme nezaposlenosti. Ovo prvenstveno želim naglasiti da ovo također privremena mjera koja će biti na snazi do 31.12.2010. godine. Upravo i ranije rečeno da zbog utjecaja svjetske krize na gospodarstvo, pa tako i na tržište rada u Republici Hrvatskoj došlo je do značajnog povećanja korisnika broja novčanih naknada za vrijeme nezaposlenosti. Upravo prema evidenciji Hrvatskog zavoda za zapošljavanje u lipnju 2009. godine bilo je 22,4% više nego u istom mjesecu u prethodnoj godini, znači u 2008. godini, s tim da gotovo 50% je novo prijavljenih osoba koje su se prijavile u evidenciju nezaposlenih ulazi izravno iz prekinutog radnog odnosa. S obzirom na pad svih ekonomskih pokazatelja, napominjem kao privremenu mjeru, predlažemo smanjenje visine iznosa te naknade, te da se uredi da najviši iznosi naknade bude vezan za kretanje visine propisane minimalne plaće, pa tako će se održati i socijalni i fiskalni standard u proračunu. Time bi se pokazalo da najveći iznos naknade u neto iznosu bude 2 tisuće 251 kuna i 20 lipa u prva 3 mjeseca, a to je 100% minimalne plaće, u preostalo vrijeme do jedne godine 80% iliti ga u ovom trenutku tisuću 801 kuna, te trajanje naknade do zapošljavanja ili mirovine 60% iliti ga tisuću 350 kuna i 72 lipe. Na ovaj način uštede se procjenjuju na iznos od 15 milijona kuna u 2009. godini, te oko 30 milijuna kuna tijekom 2010. godine. Jasno sredstva ovih ušteda bit će usmjerene na mjere potpore za očuvanje radnih mjesta, i održavanje što većeg broja zaposlenosti. Ovime nikako ne želimo da nezaposleni nosi taj teret, jer ono što treba uzeti u obzir da upravo prosječna isplaćena naknada iznosi tisuću 600 kuna. Znači ona je u ovom trenutku prema važećem zakonu manje od ove naknade koja se predlaže, manje od minimalne plaće za prva 3 mjeseca 2 tisuće 251 kunu i 20 lipa. S obzirom da je taj prosjek oko tisuću 600 kuna smatramo da je ovo prihvatljivo i molimo jasno vaše izglasavanje. Hvala vam lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38379" n="1080">
					<seg xml:id="ParlaMint-HR_T6.S13.u38379.s0">Zahvaljujem. Žele li izvjestitelji odbora uzeti riječ? Koliko vidim ne. Moram pitati. Otvaram raspravu. Prvo su na redu klubovi. U ime kluba SDP-a uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u38380" n="1081">
					<seg xml:id="ParlaMint-HR_T6.S13.u38380.s0">Gospodine potpredsjedniče, državni tajniče sa suradnicom, kolegice i kolege. Pred nama je još jedan zakon o kojem po mom dubokom uvjerenju smo ustvari trebali odraditi objedinjenu raspravu sa ovim zakonom koji je bio prije, zato što je promjena ovog zakona isključivo zbog usvajanja zakona o kojem smo prije govorili, a to je dotacije za očuvanje radnih mjesta, jer je već više puta ponovljeno, a u krajnjoj liniji eto piše i u obrazloženju ovoga zakona da se sredstva koja će se dobiti uštedom, time što će se smanjivati budućim nezaposlenima usmjeriti u mjere i potpore za očuvanje radnih mjesta. Prema tome, da nije bilo one prve mjere ne bi bilo valjda niti ove druge. Ovih nekoliko dana raspravljamo u ovom Saboru o rebalansu proračuna, o nizu zakonskih prijedloga i iznova nas se uvijek uvjerava kako one socijalno najosjetljivije skupine našeg društva nisu dirnute ovim mjerama. Tako se misli oni koji imaju 3 tisuće kuna plaću u državi da mogu solidarno podnijeti teret troškova krize, pa tako to valjda mogu i oni koji će od sutra biti nezaposleni. Ja ne znam da li stvarno netko u ovoj državi misli i uvjeren je u to da će sa usvajanjem zakona o kojem smo prije govorili, koji ide ka navodnom očuvanju radnih mjesta, da će priliv nezaposlenih na Zavoda za zapošljavanje odjednom naglo pasti. A postavljam i ovdje pitanje kako to da ova Vlada nije znala, recimo, prije nekakva tri, četiri tjedna kad smo raspravljali o onom prošlom rebalansu proračuna, mislim da je to bio drugi rebalans proračuna, pa kad su upravo na stavkama koje se odnose, dakle ta sredstva koja idu kao naknada nezaposlenima su se ta sredstva bila povećala za 240 milijona kuna. Tri tjedna nakon toga ili četiri tjedna nakon toga, e smanjuju se ta sredstva za punih 127 milijona kuna. Ja ne znam da li bilo gdje u svijetu ima države u kojoj se unaprijed od onih koji će ostati bez posla će se uzimati da bi se eventualno, i to vrlo upitno, očuvala nečija tuđa, druga radna mjesta, jer eto ostali ste bez posla, pa valjda imate zbog toga valjda još i smanjene nekakve vaše osnove potrebe i sada ćete solidarno sudjelovati sa građanima Hrvatske države u plaćanju ceha ja bih rekla neodgovornosti i neozbiljnosti i debelog kašnjenja Vlade sa donošenjem adekvatnih mjera. Mjera kojima bi se i poticalo gospodarstvo i pokušala sačuvati radna mjesta. Ali gospodo o tome je u ovom saboru i o takvim mjerama Vlade trebalo govoriti davno prije, a najkasnije u krajnjoj liniji na proračunu koji se ovdje izglasavao prošle godine negdje, ako se ne varam u 11. mjesecu. Tada ispada da nitko nije bio svjestan krize u kojoj se Hrvatska nalazi, da bi sada u obrazloženjima svih ovih prijedloga zakona, pa i ovoga o kojem govorimo, koji govori o smanjivanju naknade budućim nezaposlenima se spominjala i 2008. godina i kretanja na tržištu rada u svjetskoj industriji itd. Sada se to može spomenuti, a prošle godine mi smo bili čardak ni na nebu, ni na zemlji. Uvjeravalo nas se da ćemo biti neokrhnuti. Ako ne zaposleni, oni koji će tek ostati bez posla i oni koji su danas bez posla, nisu jedna od najosjetljivijih skupina bilo kojeg društva, onda gospodo recite mi koji to jesu. Oni koji su ostali, odnosno koji će ostati bez svojih radnih mjesta. I tako se namaklo uzimajući iz drugih stavaka sa Zavoda sa zapošljavanje recimo iz onog dijela Akcijskog plana za zapošljavanje, pa samo prije neka dva ili tri mjeseca je današnja premijerka, tadašnja potpredsjednica Vlade na velika zvona govorila o sredstvima koja idu u Akcijski plan zapošljavanja te ćemo pomoći ovim skupinama, te ćemo pomoći onim skupinama itd. sada na kraju iz obrazloženja ovog prijedloga zakona, onog prijašnjeg i ovog sadašnjeg shvatimo svi skupa da ta sredstva uopće nisu trošena. Ponavljam ne znam da li negdje postoji primjer da oni koji će tek ostati bez posla, da će financirati one koji bi pretpostavlja se koji bi trebali zadržati svoja radna mjesta. Nigdje niti u jednoj rečenici ili riječi niste dali projekciju za koliko mislite da će se smanjiti taj priliv nezaposlenih, odnosno novo nezaposlenih na Zavod za zapošljavanje. Jer podaci koji su iz 6. mjeseca. Imamo novoprijavljenih 15 tisuća 442 nezaposlena. Od toga dakle zbog otkaza od strane poslodavca je 10 tisuća 638 dakle 78% od ukupnog broja, a od toga broja gotovo 50% je onih koji su ovdje zbog smanjenja opsega posla, zbog poteškoća u poslovanju itd., itd. Ja vas podsjećam kolegice i kolega da smo ovoj problematici nezaposlenih razgovarali već više puta. Razgovarali smo prošle godine kada se donosio novi Zakon o posredovanju u zapošljavanju. Tada su se naravno ishvalile mjere i odredbe koje su tim zakonom išle. Dakle od 1. ove godine su se povećavale naknade u odnosu na prosječnu plaću, istina skraćivao se rok. A podsjećam vas da smo o ovoj problematici govorili i u 3. mjesecu ove godine, također u ovoj dvorani, kada je na dnevnom redu bira rasprava o prijedlogu SDP-ovom prijedlogu izmjena Zakona o posredovanju pri zapošljavanju. Kada je SDP predlagao i upozoravao Vladu na sve veći broj onih koji ostaju bez posla. I predlagali samo tada ne da se poveća naknada, nego da se produži vremenski period u kojem će nezaposleni s osnova koji su došli, s osnova poteškoća poslodavaca, viška itd. dobivati tu naknadu. Predložili smo da se taj period produži. Tada smo odbijeni jer da to nije potrebno. Tada su se zatvarale oči pred time da je broj novo nezaposlenih iz dana u dan bio sve veći i da se taj trend održao i da iz mjeseca u mjesec taj trend samo raste. Tada nam se govorilo da stvaramo razlike i nepravde unutar kategorije nezaposlenih. Jer kako će sada oni, također je bio prijedlog privremene mjere, dakle kako će sada oni koji će s jedne osnove dolaziti na zavod imati nešto veća prava, a oni koji su do određenog datuma bili na zavodu će imati manja prava, pa vi sada istu stvar radite. Vi sada kažete da po ovom zakonu da zavisno od toga kada zakon stupi na snagu, ali recimo neka stupi na snagu 5. kolovoza. Svi oni koji će do 5. kolovoza ostanu bez posla, dobivat će naknade i ostvarivati prava po sadašnjem zakonu važećem, a oni koji će iza 5. kolovoza ostati bez posla dobivati će smanjene naknade. I sada to nije nepravda. Znači kada predlaže opozicija nešto, onda je to nepravda i stvaramo razlike, a sada kada vi predlažete gotovo to isto stvarate dvije kategorije nezaposlenih, kada je u pitanju visina naknade, onda to nije nepravda. Onda je to solidarnost, zamislite sa krizom u koju nas je jednim dobrim dijelom uvalila da tako kažem i sadašnja Vlada, odnosno bivša, odnosno sadašnja Vlada, to je i onako staro nova Vlada. A inače da vas podsjetim kada govorim o brojkama, onda treba reći i podsjetiti javnost da je krajem lipnja u zavodu evidentirano 247 tisuća 147 nezaposlenih osoba, što je za 11,2% više nego u lipnju 2008. godine. Najveći udio u registriranoj nezaposlenosti imaju osobe iznad 50 godina ili 72 tisuće 917 osoba ili gotovo 30% onih koji su iznad 50 godina. Rekla sam već u lipnju 2009. godine, prijavilo se nezaposlenih za 42% više nego u lipnju 2008. godine. 15 tisuća 442 osobe i to od toga onih koji imaju radno iskustvo preko 83%. I rekoh već negdje gotovo 50% direktno sa nekog radnog mjesta. Inače u lipnju 2009. ma nešto manje od 64 tisuće nezaposlenih osoba ili 25,8% od ukupnog broja nezaposlenih koristili su neku novčanu naknadu. Sada dakle ta jedna kategorija ljudi koja tamo gdje će se prijaviti neće naći svojom voljom nego zato što ova Vlada nije na vrijeme barem za jedan dio osigurala i provela mjere kojima bi se možda i njihovo radno mjesto sačuvalo sada ti novi pridošli na Zavod za zapošljavanje će morati evo snositi kako to HDZ voli reći teret solidarnosti sa ja ću to reći neodgovornošću i neozbiljnošću, i nečinjenjem Vlade da, i nesposobnošću Vlade ustvari da predvidi kakve su razmjere krize koja je ne da je pokucala nego nažalost na velika širom otvorena vrata ušla i u Hrvatsku. Ono što želim postaviti pitanje. Naime, kaže da će se predloženom dopunom zakona postići do kraja ove godine u državnom proračunu ušteda od 15 milijuna kuna te oko 30 milijuna kuna tijekom 2010. godine. Postavljam pitanje a kuda ide onaj ostatak koji se ako i ne ide sav, a vi mi recite da li ide ili ne ide, koji se skida sa pojedinih stavki Zavoda za zapošljavanje. Ako se skida 127 milijuna na stavki materijalnih potpora kamo idu te potpore, ako se skida 9 milijuna kuna sa subvencija poljoprivrednicima, trgovačkim društvima itd. odnosno malim i srednjim poduzetnicima ja postavljam pitanje u ime kluba kamo ide ako ne ide u ovo jer ste mi pokušali na onom prethodnom zakonu reći da nije točno da sva ta sredstva idu u ovih 200 milijuna kuna ali onda me jako zanima kamo idu. Prema tome, ponavljam još jedanput ili ako nisam rekla SDP će biti protiv donošenja ovakvog zakona. Smatramo nepoštenim ako hoćete i nemoralnim da budući nezaposleni snose teret nečije neodgovornosti i da im se smanjuje naknada, i da ionako kad i već jesu građani drugog reda da postanu još i građani trećeg reda. A za one koji možda ne razumiju zašto Vlada baš njima smanjuje naknadu onda ću ovako pročitati šta piše u obrazloženju, jedan dio. &quot;Uvažavajući pri tome izračune vezane uz opasnosti socijalne izdržljivosti a zbog očuvanja fiskalno održivog egzistencijalnog i socijalno prihvatljivog minimuma&quot;, eto zbog toga će dragi naši budući nezaposleni vama biti smanjena naknada pa tko razumije šta to točno znači razumije. Klub SDP-a neće glasati za ovaj prijedlog zakona.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38381" n="1082">
					<seg xml:id="ParlaMint-HR_T6.S13.u38381.s0">Zahvaljujem. Na redu je klub HDZ-a uvaženi zastupnik Boris Kunst. Izvolite.</seg>
				</u>
				<u who="#KunstBoris" ana="#regular" xml:id="ParlaMint-HR_T6.S13.u38382" n="1083">
					<seg xml:id="ParlaMint-HR_T6.S13.u38382.s0">Hvala lijepa. Eto poslije ove žustre rasprave kolegice iz SPD-a ja bih evo pokušao podsjetiti da ovaj zakon koji sada vrijedi Zakon o posredovanju pri zapošljavanju i pravima za vrijeme nezaposlenosti a koji se primjenjuje od 1.1. ove godine, znači 1. siječnja 2009. godine značajno je povećao iznos novčane naknade na koju pravo ostvaruju radnici koji bez svoje krivnje ostaju bez posla. U odnosu na one zakone prije šest godina o kojima često govorim je to bilo za čak 200, 300% povećanje tako da podsjetit ću da slijedom takvog uređenja najviši iznos naknade se izračunavao normalno od prosječne plaće isplaćene u Republici Hrvatskoj na slijedeći način. U 2008. godini je ta prosječna plaća iznosila negdje u bruto iznosu 7 tisuća 544 kune a u neto iznosu je to bilo 5 tisuća i 600 kuna i to je služila kao osnovica za izračun naknade za nezaposlene. U prva tri mjeseca znači je ta osnovica iznosila 3 tisuće 900 kuna, znači ta naknada koju su primali nezaposleni koji u prva tri mjeseca su znači dobili 70% od te osnovice, to je 3 tisuće 920 kuna ili 390% više u odnosu na onih prije šest godina. Preostalo vrijeme do jedne godine primali su 50% ili 2 tisuće 800 kuna, ili 280% u odnosu na prije šest godina. Trajna naknada do zaposlenja ili mirovine iznosila je znači 40% od te osnovice što je iznosilo 2 tisuće 240 kuna. Tijekom proteklih mjeseci u kojima mi možemo kako god hoćete nazivati ovu situaciju ali ona je jasna da je ta svjetska kriza u značajnoj mjeri utjecala i na gospodarstvo Hrvatske ali i na tržište rada broj korisnika novčane naknade za vrijeme nezaposlenosti je značajno povećan i tu se slažem sa kolegicom da se povećao broj nezaposlenih no moram podsjetiti da sadašnja statistika ipak kada prati pokazuje da u odnosu na prethodni mjesec se taj broj nezaposlenih smanjuje iz mjeseca u mjesec što je u odnosu na prošlu godinu sigurno veliki broj nezaposlenih. Usporedbe radi broj korisnika naknade u evidenciji Hrvatskog zavoda za zapošljavanje u lipnju je bio 22,4% veći nego u istom mjesecu lani a gotovo 50% novoprijavljenih osoba u evidenciji nezaposlenih ulazi izravno iz prekinutog radnog odnosa. Uzmemo li u obzir i ukupna makro-ekonomska kretanja koja za prvo tromjesečje ove godine pokazuju na znatan pad bruto društvenog proizvoda o kojem smo razgovarali ovih par dana od 6,7% pa industrijske proizvodnje pad 7,1%, pa rast u bruto iznosu inozemnog duga za 1% i smanjene opće potrošnje sigurno da je neophodno u cilju ograničavanja fiskalnih posljedica povećanja broja korisnika novčanih naknada za vrijeme nezaposlenosti privremeno smanjiti ovaj najviši iznos naknade. Opet ponavljam privremeno jer i ovaj zakon ima ograničeni rok trajanja kao i ovi o kojima smo u prethodnim raspravama razgovarali. Prilikom usvajanja važećeg zakona, znači ovog sad o kojem govorim još uvijek, ne ovoga o kojem ću govoriti je sigurno rezultat višegodišnjeg trenda kontinuiranog pada stope nezaposlenosti i mislim da to morate priznati da je faktički od 400 tisuća nezaposlenih u jednom trenutku došlo na 225 tisuća nezaposlenih u Hrvatskoj. I normalno da je tako i padao broj korisnika tih novčanih naknada, te normalno su bile i veće fiskalne mogućnosti državnog proračuna i normalno da se tada, kada se taj zakon pisao, predlagao, nije se moglo predvidjeti da će biti takav utjecaj svjetske krize kao što je on nažalost danas ostavio svoje posljedice. Međutim, u sadašnjim kriznim uvjetima trenutna visina naknada sigurno da nije više socijalno izdržljiva, stoga se ona mora privremeno smanjiti. Naglašavam i naglasak stavljam na privremeno. I ona se normalno će vezati uz visinu propisane minimalne plaće koja je socijalno prihvatljiv i fiskalno održiv standard. I opet ponavljam, i kada se veže uz tu minimalnu plaću ona će sigurno biti daleko veća od one naknade, prisjetimo se, koja je dugo godina iznosila 900 kuna pa onda natezanje dugogodišnje se nekako za 100 kuna povećala na tisuću kuna. Slijedom takvog uređenja, najviši iznos naknade će se izračunavat od minimalne plaće, obzirom da mjesečna minimalna plaća u bruto iznosu, evo tek toliko radi informacije, iznosi 2812,93 kune, a neto 2251 kunu, da će najviša naknada za nezaposlene iznositi znači taj neto iznos minimalne plaće od 2251,20 kuna u prva tri mjeseca. A zatim će ona padati, nije 70% kolegice, ne, tada će padati, sljedećih godinu dana na 80% pa će ona iznositi 1801 kunu, a oni radnici koji imaju pravo na naknadu do stjecanja uvjeta za mirovinu ili do novog zaposlenja, tada će ona iznositi 60% ili 1350,72 kune mjesečno što je normalno približno, nije isto, ali približno onom iznosu koji je bio prije šest godina. Predloženom dopunom zakona u državnom proračunu će se do kraja ove godine, prema procjenama i ovo što smo čuli od tajnika, postići ušteda od 15 milijuna kuna i oko 30 milijuna kuna tijekom 2010. godine i ta sredstva koja će biti ušteđena na ovaj način usmjerit će se na mjere i potpore za očuvanje radnih mjesta i održanje što veće stope nezaposlenosti, što ima svoje logike. Bez obzira koliko vi sad to pokušavali ismijati, ono ima svoje logike. Logično da je u interesu da što više ljudi ostane u svijetu rada, da se ne povećava na zavodu broj nezaposlenih i logično da se onda iz tih sredstava pokušava financirati i ovaj zakon o kojem smo maloprije razgovarali prije ovog. Važno je naglasiti da se ovim zakonom ne dira u pravnu sigurnost stečenih prava, što znači da sve osobe koje su prvih sedam mjeseci ove godine ostvarile pravo, prema važećem zakonu nastavljaju to pravo i koristiti. Znači, vi ste to dobro primjetili kolegice da normalno do stupanja na snagu ovog zakona svi oni će koristiti sada stečena prava po ovom zakonu o kojem sam ja u početku govorio. Smanjeni iznos naknade odnosi se samo na radnike koji će završiti na zavodu nakon izmjene zakona, ali je vrlo važno naglasiti sa određenim rokom primjene. To je godinu dana ili možda godinu i koji mjesec, do 31. prosinca 2010. godine. Mislim da je objektivno, ako ćemo objektivno gledat, ako objektivno želimo shvatiti novonastalu situaciju da je to bilo jedino moguće rješenje i zbog toga klub Hrvatske demokratske zajednice je podržao ovaj predloženi zakon.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38383" n="1084">
					<seg xml:id="ParlaMint-HR_T6.S13.u38383.s0">Hvala. Imamo jedan ispravak netočnog navoda. Uvažena zastupnica Gordana Sobol. Izvolite.</seg>
				</u>
				<u who="#SobolGordana" ana="#regular" xml:id="ParlaMint-HR_T6.S13.u38384" n="1085">
					<seg xml:id="ParlaMint-HR_T6.S13.u38384.s0">Gospodine Kunst, vi ste sad na kraju rekli ovo je bilo jedino moguće rješenje. Pa jel to stvarno moguće? Mislim, stvarno smatram da je ovo netočna tvrdnja da je ovo bilo jedino moguće rješenje da bi se uopće išlo u zakon za očuvanje radnih mjesta da se morala smanjiti, da će se sutra morat smanjiti naknada budućim nezaposlenima. Ako je to točno što ste vi rekli, onda ste samo potvrdili nesposobnost Vlade.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38385" n="1086">
					<seg xml:id="ParlaMint-HR_T6.S13.u38385.s0">Hvala. I imamo u ime kluba HNS-a uvaženi zastupnik Goran Beus Richembergh. Izvolite.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u38386" n="1087">
					<seg xml:id="ParlaMint-HR_T6.S13.u38386.s0">Poštovani gospodine potpredsjedniče. Poštovani predstavnici predlagatelja. Zakon koji imamo pred sobom, odnosno prijedlog zakona, zapravo je tipičan primjer ili barem možemo reći papirnati dokaz jedne politike koja se već šest godina vodi u Republici Hrvatskoj, koja je došla do ruba izdržljivosti. Dakle, to je prije svega bila politika kupovanja socijalnoga mira ili u prijevodu na hrvatski kupovina glasova. Nisu tu bili važni ni zaposleni ni nezaposleni, nego kako pacificirati tu veliku vojsku ljudi koji su ostali bez temeljnog dostojanstva time što su izgubili posao. I sada kaže Vlada da treba ravnomjerno raspodijeliti teret krize i onda naravno, to ćete vidjeti kasnije i u analizi, vjerovali ili ne, kategoriju nezaposlenih osoba stavlja na najvišu razinu onih koji moraju snositi teret. Postotno Vlada želi uzeti najviše nezaposlenima. Nije li paradoksalno reći da će se dio tereta gospodarske krize u Hrvatskoj svaliti na pleća onih koji su već ponijeli tu krizu samom činjenicom što su nezaposleni? Pa zar nisu oni per se produkt te krize? Idemo redom. Možemo ovaj problem i predloženo rješenje promatrati iz nekoliko različitih rakursa odnosno u nekoliko različitih konteksta. Dajte da vidimo malo što je Vlada odlučila kad se govori o mjerama štednje, kako ona sebi kroji kapu. Od svih najava bolnih rezova na rashodovnoj strani proračuna Vlada je uz silne napore uspjela srezati, odnosno postigla je uštedu od oko 260 milijuna kuna i to je kolosalnih 0,21% ukupnih rashoda. Dakle, 0,21% ukupnih rashoda će uštedjeti. To je otprilike 2,5% tzv. proračunske rupe. 7% ukupne uštede koja se postiže ovim zakonom dolazi od najnezaštićenije kategorije, a to su nezaposleni. 7% ukupnih ušteda na ovome rebalansu uzet će se nezaposlenima, odnosno da se bolje izrazim, 7% ukupnih ušteda dolazi i iz izvora koji je bio namijenjen nezaposlenima, a oni će stradati puno više. Sa 3 700 i nešto kuna, 710 pada na 2 150 otprilike. Sad pogledajmo dalje. Kako će se rezati da bi se podnio teret krize? Tzv. zaštićene ili saborske mirovine padaju za 10%. Plaće, mirovine i ostali dobici oporezuju se sa 2, odnosno 4%, dužnosnici su ostali bez najprije 10 pa onda 5, sad još 4%, a nezaposleni ostaju bez 42%. Dakle, svi oni koji rade, svi koji imaju stabilne izvore prihoda su daleko bolje prošli u politici ušteda ove Vlade, nego nezaposleni kojima se uzima 42% u prosjeku. Međutim, ima još jedna stvar. Postoje i oni koji dobiju. Dovoljno je da sjednete u traktor, da ste dovoljno maštoviti, dođete urlati pred Ministarstvo poljoprivrede i op, eto ga na rebalansu 250 milijuna kuna više za poljoprivredu bez problema. A što ćemo kad nezaposleni nemaju traktore? Ajmo malo simulirati kako to izgleda na primjeru hrvatske obitelji. Dakle, kako bi to izgledalo da se hrvatska obitelj ponaša onako kao što se ponaša Vlada. Izračuni kažu da je potrošačka košarica oko 6 600 kuna za četveročlanu obitelj, dakle 6 tisuća 600 kuna. Kad bi se budžetska rupa preslikala sa državnog proračuna na obiteljski proračun, to bi značilo da obitelj mora uštedjeti, odnosno šparati mjesečno ili smanjiti troškove za 660 kuna. Dakle sa 6 tisuća 600 odjednom moraju srezati za 660 kuna. Međutim, kad bismo preslikali kako je to napravila Vlada, a Vlada je rekla da će pokriti 2,5% ukupne budžetske rupe, to bi značilo da četveročlana hrvatska obitelj sreže ukupne mjesečne troškove za 16 kuna, a to znači da jednom i drugom od 2 djeteta uskrate mjesečno po jedan sladoled. Eto, tako se ponaša Vlada. Tako se ne bi ponašala ni jedna jedina odgovorna obitelj. Dakle, Vlada je nama slikovito rečeno predstavila program po kojemu će uštedjeti 2 sladoleda mjesečno na otprilike 6 600 kuna mjesečnoga troška. I još jedna stvar. Već neko izvjesno vrijeme poslodavci traže da se smanji radni tjedan i Vlada je pristala u slučajevima kad se radi o tvrtkama koje mogu dokazati da posluju s gubitkom u 2. polovici prošle i u prvoj polovici ove godine. I onda se dosjetila kako namaknuti sredstva za to. Pa mislite da je slučajno to što se preko Hrvatskog zavoda za zapošljavanje ide sa tom transakcijom? Upravo ona sredstva koja će biti potrebna za subvenciju skraćenja radnog tjedna su sredstva koja će se uštedjeti ovim zakonom i na to još nadodajte 32 milijuna kuna koje Hrvatski zavod za zapošljavanje ima na dispoziciji ove godine za poticanje zapošljavanja, a nije potrošio praktički ni jedne jedine lipe. I dobiti ćete to što vam treba da biste proveli ovaj zakon. O tome se radi. Da se prelije iz šupljega u prazno. Dakle, da nezaposleni sufinanciraju praktički one koji će ostati raditi, ali će im se smanjiti, odnosno skratiti radni tjedan. To je vrhunac politike ove Vlade. I što je najgore od svega, ta lingvistička ekvilibristika kojom se nešto što je trulo, ali potpuno trulo pokušava zamotati da se ne vidi o čemu se radi je naprosto nevjerojatna. Kad bi se godišnje dodjeljivali Oskari za najbanaliziraniju poruku umotanu u najkompliciranije formulacije, gospodo dobili biste ove godine ne jednoga, nego 3. Gospođa Sobol je počela, ali nije dovršila. Ja vas lijepo molim, napregnite sve moždane vijuge i recite mi što znači ova rečenica? Uvažavajući pri tome izračune vezane uz opasnosti socijalne izdržljivosti, a zbog očuvanja fiskalno održivog egzistencijalnog i socijalno prihvatljivog minimuma najviši iznos novčane naknade vezan je uz kretanja visine propisane minimalne plaće koja odražava upravo naveden socijalno prihvatljiv i fiskalno održiv standard. Pa ima li veće strave i užasa u zakonodavstvu Republike Hrvatske? Pa ljudi Božji. Pa koga se ovdje vrijeđa? Što znači fiskalno održiv standard? Kako standard može biti fiskalno održiv? Pa standard je promjenjiva kategorija jednako kao i fiskus, ali fiskusa koliko imate toliki standard mora biti. Kakva je ovo igra? Pa kome se rugaju? Ili nama ili nezaposlenima ili onima kojima će se skratiti radni tjedan? Mislim da je moglo pametnije, da je moglo drugačije. I moram reći u ime kluba HNS-a žaloste nas ovakvi potezi Vlade. Oni svjedoče neinventivnost, oni svjedoče to sjekiranje o kojemu sam jučer govorio. Svojevremeno u Dalmaciji kad biste došli u mesnicu onda bi vam odsjekli žuntu, jer niste mogli kupiti kilo mesa da niste dobili i malo kosti. E to je ovdje upravo slučaj. Dakle žunte se nabacuju. I ljudi koji su ostali bez posla i to u proteklih 12 mjeseci najbolje znaju što znači licemjerje ovoga zakona. A onima koji će tek postati nezaposleni, koji će biti izravni produkt ove krize poručuje se malo ćemo vam uzeti da skratimo radni tjedan. Kratimo, kratimo, kratimo, a dokle ćemo kratiti i što će nam ostati, hoćemo li išta imati više produžiti nakon ove Vlade? Klub HNS-a neće podržati ovaj zakon i jedva čeka dan kad će ovu državu voditi kompetentnija Vlada. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38387" n="1088">
					<seg xml:id="ParlaMint-HR_T6.S13.u38387.s0">Zahvaljujem. Al bute morali još čekati. Sada prelazimo na pojedinačnu raspravu. Prva je uvažena zastupnica Ljubica Lukačić. Izvolite.</seg>
				</u>
				<u who="#LukačićLjubica" ana="#regular" xml:id="ParlaMint-HR_T6.S13.u38388" n="1089">
					<seg xml:id="ParlaMint-HR_T6.S13.u38388.s0">Hvala vam lijepa gospodine potpredsjedniče. Pa evo kolege kada su govorili u ime kluba, vrlo detaljno su opisali što ovaj zakon donosi. Dakle u vrijeme kada smo donosili prošle godine Zakon o posredovanju pri zapošljavanju i pravima za vrijeme nezaposlenosti bilo je realno naknadu za vrijeme nezaposlenosti vezati za izračun, za prosječnu plaću u protekloj godini. Pa je tako, evo već smo čuli, za prva 3 mjeseca naknada iznosila 70%, za preostalo vrijeme do jedne godine 50%, a trajna naknada iznosila je 40% od prosječne plaće u protekloj godini. Predlagatelj zbog ekonomske i gospodarske krize sada predlaže da se naknada za vrijeme nezaposlenosti isplaćuje za prva 3 mjeseca u visini od 100% od minimalne plaće, za preostalo vrijeme do jedne godine u visini od 80% i trajna naknada dakle da se isplaćuje u visini od 60% od minimalne plaće. Ja evo kratko još mogu reći da me veseli što je ovo kratkoročna mjera i što će ona trajati do kraja 2010. godine, dakle oni koji će ostati bez posla neće trajno biti pogođeni kako se to kaže ovako niskim naknadama, iako čuli smo evo iz izlaganja gospodina Kunsta, one su znatno, znatno veće nego što su to bile dakle i s ovim smanjenjem znatno veće nego što su to bile prije nekoliko godina. Realno je bilo za očekivati da se naknade u prošloj godini i povećaju s obzirom da je broj zaposlenih, broj nezaposlenih padao, međutim evo kao što sam već rekla zbog ove krize broj nezaposlenih raste i naprosto nekako mislim da će ova sredstva koja će biti usmjerena u potpore za očuvanje radnih mjesta očuvati radna mjesta i da će ispuniti svoju svrhu, te da će na Hrvatski zavod za zapošljavanje biti prijavljen što manji broj nezaposlenih ljudi. Hvala vam lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38389" n="1090">
					<seg xml:id="ParlaMint-HR_T6.S13.u38389.s0">Zahvaljujem. Na redu je uvaženi zastupnik Dragutin Lesar. Izvolite.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38390" n="1091">
					<seg xml:id="ParlaMint-HR_T6.S13.u38390.s0">Hvala lijepa. Poštovani gospodine potpredsjedniče, kolegice i kolege, poštovani gospodine državni tajniče. Imam nekoliko pitanja koja se toliko ne odnose na sam tekst zakona, nego prateće obrazloženje. Doista se divim ovoj akrobaciji davanja podataka i obrazloženja koje predmetni zakon prate. Tako u jednom dijelu obrazloženja navodite da prema sadašnjem važećem članku 43. zakona naknada za prvih 90 dana iznosi najviše 70%, pa onda 50%, pa od 40% od iznosa prosječne neto isplaćene plaće u gospodarstvu Republike Hrvatske. Koliko je to u kunama? Je li moguće da u ministarstvu koje je pisalo ovaj prijedlog zakona ne znaju koliko je danom pisanja toga obrazloženja zakona ta naknada iznosila? Koliko je to 70% prosjeka? 3 tisuće 624. Je li je tako? Onih 50% je 2 tisuće 589. A ovih 40% 2 tisuće 71. Zašto niste umjesto postotaka napisali iznose kuna? Da nam otežate čitanje zakona i izračuna koliko će naknade sada biti niže. Koliko će sada naknade iznositi? Je li bilo moguće ovu formulaciju iz članka 43.a u obrazloženju pretvoriti, dakle ovaj izričaj da za prvih 90 dana korištenja ne može biti više od iznosa minimalne plaće umanjene za doprinose za obavezna osiguranja utvrđene posebnim propisima u kune? Koliko je minimalna plaća umanjena za obavezatne doprinose? Minimalna plaća utvrđuje se u bruto iznosu, 2 tisuće 814 kuna. Je li znači to da će sada maksimalna naknada iznositi, koliko? Kako to da u obrazloženju zakona niste dali pregled sadašnjih iznosa, ograničenih naknada i koliko će ona po ovom prijedlogu zakona iznositi? Imamo najprije neto osnovicu prosječne plaće, sada ide na ograničenje vezano na minimalnu plaću koja je u brutu, pa onda još umanjena za plaćene obavezne doprinose. To nije podatak koji se objavljuje, nego izračunava. Nadalje u obrazloženju pišete da je u lipnju bilo 22,4% veći broj korisnika novčane naknade, nego u lipnju prošle godine. Koliko ju je primalo u lipnju ove godine, a koliko u lipnju prošle godine? Zar niste mogli napisati da je lipnju prošle godina naknadu primalo 52 062 tisuće, a u lipnju ove godine 63 tisuće 743 korisnika naknade? Što je ovdje bilo problem iskazati da 10, 11 tisuća ljudi nezaposlenih više s pravom naknade na burzi ove godine nego ih je bilo prošle godine? Opet u cilju otežavanja praćenja efekata zakona. Pa vas ljubazno molim da ubuduće ove postotke, ovo obrazloženje koje ništa ne govori, nego više skriva nego otkriva, ubuduće dajte u iznosima i brojkama. Ako želite našu potporu u donošenju zakon, ako želite da ispravno razumijemo i da građanima tumačimo koje se promjene u zakonu donose. I doista ne mogu razumjeti da za nekakva materijalna prava građana dajete osnovicu koja je izračunska, a ne fiksna objavljena. Minimalna plaća umanjena za plaćene doprinose. Pa vas ja molim recite koliki je to iznos danas? Minimalna plaća umanjena za obvezne doprinose. Koliko to u kunama iznosi? Zašto? Zato što se sa sindikatima mjesec dana se natezali koliko iznosi ispravni obračun minimalne plaće prema Zakonu o minimalnoj plaći. Jer svaki na svoj način tumači formulu iz zakona. Iako je gospođa državna tajnica Vera Babić za ovom govornicom na moj izričiti zahtjev tri puta pročitala i rekla kako će se to primjenjivati u objavi podataka o najnižoj plaći od 2 tisuće 814, sporno je skoro 250, 300 kuna. I sada zbog toga inzistiram da umjesto ove papazjanije od izričaja minimalna plaća umanjenja za obavezne doprinose velite iznos. Da se to zapiše da ne bi sutra bio objavljen neki drugi iznos. Bar to. Ja sam izračunao da će maksimalna naknada u ovom zakonu u odnosu na dosadašnju biti manja za tisuću 516 kuna mjesečno. Tisuću 516 manja, niža no što je do sada bila. Možda sam pogriješio, ali teško je izračunavati kada nam ne dajete podatke koji su čitljivi, razumljivi, jasni nego najprije postotke ovakve, postotke onakve, sve u cilju toga da nam otežavate raspravu. To je što se toga tiče. I završavam sa sljedećim. Prije 4 godine prvi put, prije 3 godine drugi put, pokušali smo u ovom Saboru predstavnike Vlade uvjeriti da vođenje politike zapošljavanja nezaposlenih kako to radimo u Hrvatskoj nije dobro. I da ukoliko želimo hrvatskim nezaposlenim građanima pomoći, da bi doista morali vidjeli mogućnost da Hrvatska izmisli ili oblikuje svoj program fleksigurnosti. Od toga naravno ništa. Ako je ta tema bila nepoznanica u Hrvatskoj zbog pomanjkanja literature, evo ja vam preporučam jedan izuzetni ozbiljni udžbenik na tu temu, knjigu, prevedeno. Originalni naziv je flex security. A kao dokaz o tome ili protiv onih koji kažu da samo rastom bruto društvenog proizvoda i razvojem gospodarstva nezaposleni imaju šansu se zaposliti, samo tri zanimljiva podatka. U Albaniji je rast bruto društvenog proizvoda 5,8%, a zapošljavanje u padu 2,65%. U Češkoj je rast bruto društvenog proizvoda 3,1%, a zaposlenost u padu 0,24%. U Estoniji je rast bruto društvenog proizvoda čak 7,2% bio, a zaposlenost je rasla svega 0,58. I da vas sada ne davim tim podacima koji zapravo dokazuju da kretanje, rast ili pad bruto društvenog proizvoda ali u kontekstu pada ili rasta broja zaposlenih ne mora značiti nikad. Želim vjerovati da zbog ove krize i shvaćanja činjenice da broj nezaposlenih u Hrvatskoj raste bez velikih naznaka da ubrzo dođe do povoljnije situacije, dosita ovu jednu stručnu raspravu o politici zapošljavanja i modelu flekssigurnosti ćete prihvatiti barem kao jednu od mogućih mjera antirecesijske u Hrvatskoj.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38391" n="1092">
					<seg xml:id="ParlaMint-HR_T6.S13.u38391.s0">Zahvaljujem. I sada je na redu uvažena zastupnica Nadica Jelaš. Izvolite.</seg>
				</u>
				<u who="#JelašNadica" ana="#regular" xml:id="ParlaMint-HR_T6.S13.u38392" n="1093">
					<seg xml:id="ParlaMint-HR_T6.S13.u38392.s0">Poštovani potpredsjedniče, državni tajniče, kolegice i kolege. Vlada nas uvjerava eto dnevno kroz ove antirecesijske zakone o kojima raspravljamo da kroz njih nije dirala one najugroženije, odnosno najosjetljivije, a evo upravo u ovom zakonskom prijedlogu o kojem sada govorimo, smanjuje se naknada za nezaposlene. Zar oni koji ostanu bez posla nisu najugroženiji i najosjetljiviji. Riječ je o ljudima koji su doslovno preko noći ostali bez sredstava za egzistenciju. Čime Vlada argumentira potrebu donošenja ovog zakona? što je ovaj puta alibi za ovu doista neprihvatljivu mjeru? Vladin razlog je veliko povećanje broja korisnika novčane naknade za vrijeme nezaposlenosti i veliki financijski pritisak na proračuna s naslova isplata novčanih naknada. Istina je, u Hrvatskoj dnevno ostaje bez posla par stotina ljudi. Evo nekoliko podataka. U lipnju 2009. u odnosu na isti lanjski mjesec broj korisnika naknade za nezaposlene povećan je 22,4%. U razdoblju siječanj-lipanj ove godine u usporedbi s istim razdobljem 2008. broj prijavljenih u evidenciju nezaposlenih povećan je 5%. Dakle riječ je otprilike 12,5 tisuća tih osoba s tim da je 50% njih, to je vrlo važan podatak, dakle svaki drugi novoprijavljeni došao izravno iz rada, preciznije iz prekinutog radnog odnosa. Još jedan podatak. U svibnju ove godine stopa registrirane nezaposlenosti u Hrvatskoj iznosila je 14,4%. Ali ono što je najintrigantnije u ovoj priči o hrvatskoj nezaposlenosti jest to što Vlada uvijek iznova tvrdi uvijek nas iznova uvjerava da je ovakav rasta nezaposlenosti isključiva posljedica svjetske krize koja se eto prelila i u Hrvatskoj na realni sektor, pa onda i na hrvatsko tržište rada. To naprosto nije točno. Ovo je naime samo malim dijelom posljedica svjetske krize. U daleko većoj mjeri ovo je posljedica politike aktualne vlasti, koja je 15 godina zanemarivala gospodarstvo, a podupirala socijalu. Tako su nestajala radna mjesta a stvaralo se društvo ovisno o državnim jaslama. Aktualna vlast se u svakoj prilici hvali kako sve veći dio državnog proračuna odlazi na socijalu. Ja sam već jučer kad sam raspravljala o Prijedlogu zakona o PDV-u rekla da to nikako nije činjenica s kojom bi se trebalo hvaliti. To je činjenica koja izaziva zabrinutost i to je činjenica za žaljenje. To naime upravo potvrđuje da se nije ulagalo u nova radna mjesta već se trošilo na socijalu. Dramatičan je podatak da u Hrvatskoj imamo samo 45% radno aktivnog stanovništva i to je jedna od najnižih stopa u Europi a istovremeno ogroman broj hrvatskih građana živi od nekog od oblika socijalne pomoći. A država je komotno preuzela ulogu redistributera novostvorene vrijednosti i dakako za uzvrat dobila političku klijentelu i vjerne glasače, i uporno promovira solidarnost u siromaštvu dok eto elita biva pošteđena svih nedaća. Naravno da je jednom moralo doći do toga da gospodarstvo više ne može nositi ovaj silan teret socijalnih davanja. No svejedno nezaposleni zasigurno nisu ona društvena grupa, ona skupina hrvatskih građana na kojoj bi se trebalo sve prelomiti. Ovaj zakon koji je pred nama ograničenog je roka trajanja, dakle predviđa se da traje do kraja 2010. godine. Predloženim smanjenjem naknada nezaposlenima u tom bi se vremenu u proračunu uštedjelo negdje oko 45 milijuna kuna, 15 milijuna do konca 2009. i tridesetak milijuna još tijekom 2010. godine. Međutim, to je premala ušteda za državni proračun dakle tih 45 milijuna ali i mnogo veća sredstva mogla bi se namaknuti primjerice oporezivanjem imovine hrvatskih pritajenih bogataša. S druge strane, nezaposlenima će umanjena naknada predstavljati doista veliki manjak. Ovo tim više što se naknada, dakle najviša naknada za nezaposlenost ograničava na visinu minimalne plaće a minimalna plaća kad govorimo o onom apsolutnom iznosu utvrđena je u svoti manjoj od onoga što smo očekivali. Izgleda da nismo dobro razumjeli Zakon o minimalnoj plaći. Za razliku od aktualne vlasti SDP je još u rano proljeće, dakle u vrijeme kad je još od strane vladajućih bila zapravo ignorirana činjenica o postojanju krize u Hrvatskoj, dakle mi smo već tada kroz izmjene Zakona o posredovanju pri zapošljavanju predlagali produženje vremena u kojem bi se primala naknada za nezaposlenost sve upravo s ciljem da se olakša situacija toj grupi hrvatskih građana, dakle nezaposlenima. Naravno, kao i svi drugi i taj je zakon doživio jednaku sudbinu. Dakle, nije bilo razumijevanja za njega a dat je kažem u vremenu kad se još možda i moglo napraviti nešto više, u svakom slučaju više nego sada nakon šest mjeseci a eto sada se predlaže zakon sa potpuno suprotnim efektima, dakle ide se na smanjivanje naknade za nezaposlenost.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38393" n="1094">
					<seg xml:id="ParlaMint-HR_T6.S13.u38393.s0">Zahvaljujem. I uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38394" n="1095">
					<seg xml:id="ParlaMint-HR_T6.S13.u38394.s0">Hvala. Gospodine potpredsjedniče, uvaženi predstavnici Vlade, kolegice i kolege. Nisam se mislio javiti pod ovom točkom jer smo se dogovorili da će kolega Beus iznijeti stav našega kluba. Međutim, u 15 sati i 20 minuta nazvao me jedan čovjek iz Slavonije i molio me da se javim i da prenesem ono što on želi poručiti Hrvatskom saboru u svezi ove točke. Radi se o čovjeku koji je pukovnik Hrvatske vojske, koji je 90%-tni invalid i najprije mi je ispričao o teškom stanju u Slavoniji vezano uz nezaposlenost, da stopa nezaposlenosti raste iz dana u dan. Obavijestio me da uskoro u nekoliko velikih tvrtki u Slavoniji ljudi odlaze na kolektivni godišnji odmor a u rješenju piše do daljnjega. Svi znamo što to znači. I rekao mi je poručite i predstavnicima Vlade i saborskim zastupnicima da ja kao hrvatski vojnik 91., 92. godine ni u jednom trenutku nisam sumnjao u pobjedu, 91., 92. ni u jednom trenutku nismo gubili nadu iako su ljudi ginuli i s lijeva i s desna ali kaže sada u ovom trenutku moram reći kaže sa samo četiri riječi mogu opisati stanje u mojoj Slavoniji. Kaže strah, nesigurnost, ravnodušnost, beznađe. Znači, nikada u svom životu nisam vidio toliko deprimiranih ljudi oko sebe. To je njegova poruka svima nama. Ja sam vas gospodine državni tajniče kod prethodne točke pitao o mjerama za rješenje u svezi rješenja krize. Postavio sam vam četiri pitanja, niste mi odgovorili niti na jedno.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38395" n="1096">
					<seg xml:id="ParlaMint-HR_T6.S13.u38395.s0">Zahvaljujem. Želi li predstavnik Vlade uzeti riječ? Da. Uvaženi Miljenko Pavlaković državni tajnik u Ministarstvu gospodarstva, rada i poduzetništva. Izvolite.</seg>
				</u>
				<u who="#PavlakovićMiljenko" ana="#regular" xml:id="ParlaMint-HR_T6.S13.u38396" n="1097">
					<seg xml:id="ParlaMint-HR_T6.S13.u38396.s0">Hvala lijepo. Gospodine potpredsjedniče, poštovane dame i gospodo saborski zastupnici. Kratko ću pokušati sumirati odgovore na ono što ste vi vaša pitanja. Mislim da je ovdje ja ću pokušati bitno naglasiti. Prosječna naknada koju primaju osobe nezaposlene preko Hrvatskog zavoda za zapošljavanje iznosu tisuću 600 naknada. To je prosječna naknada koja se sada isplaćuje prema evidenciji Hrvatskog zavoda za zapošljavanje. U svom početnom obrazloženju ja mislim da sam jasno iščitao da upravo u prva tri mjeseca znači to je 100% iznosa minimalne plaće koja iznosi 2 tisuće 251 kuna i 20 lipa, preostalo vrijeme do godinu dana 80% ili tisuću 801 kuna i trajanje do zapošljavanja odnosno mirovine 60% ili tisuću 350 kuna i 72 lipe. Ja sam to rekao i u obrazloženju. Zašto nije u tekstu? Iza razloga što ova privremena mjera obuhvaća i 2009. i 2010. godinu a minimalna plaća jasno će doći u korekciji u 2010. godini pa se išlo sa izričajem minimalne plaće prema Hrvatskom zavodu za statistiku kako će oni i potvrditi a postoci i rokovi trajanja jasno će ostati isto. Ponavljam, što se tiče mjere financiranja jasno da u okviru proračuna, cjelovitog proračuna Republike Hrvatske, kada se gleda tamo di su učinjene uštede i di su namaknuta sredstva, ne možemo govoriti paralelno da se uzelo iz jedne pozicije i direktno dalo drugoj poziciji. Jer vi ste vidjeli u ranijim raspravama, ja neću sad u to ulaziti, u proračunu di se sve uzelo i na što se sve dodavalo, pa tako i u ovoj mjeri prema ovom zakonu. Tu trebamo naglasiti da oni sa prosječnim primanjima kroz Zavod za zapošljavanje od 1600 kuna oni neće biti obuhvaćeni drastično ovim izmjenama, s obzirom da su oni u okviru. Mi govorimo ovdje o maksimalnom iznosu, ne o prosječnom, ne o minimalnom, nego o maksimalnom iznosu tako da one najosjetljivije socijalne ugrožene skupine i dalje su zaštićene ovim zakonom. Ja napominjem ponovno zašto možda ne ranije, sigurno iz razloga što sam i ranije rekao da prema svim evidencijama koje su vođene od 2004. pa do 2008. nismo imali pad nezaposlenosti i u 2008. da je … /Govornik se ne razumije./… prosječna anketna stopa nezaposlenosti u Republici Hrvatskoj bila na nivou u Eurozoni. Mislim da nam je to dovoljan svima pokazatelj zašto ne prije. Sada kada smo se uhvatili u koštac sa svim pripremama što je Vlada učinila, evo još jednom apeliram na prihvaćanje ovakvog zakona i ja sam uvjeren da većinu zastupnika će imat razumijevanje da i dalje štitimo socijalne skupine i da će zakon bit prihvaćen. Hvala vam lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38397" n="1098">
					<seg xml:id="ParlaMint-HR_T6.S13.u38397.s0">Zahvaljujem. Zaključujem raspravu i glasovat ćemo kad se za to steknu uvjeti.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38398" n="1099">
					<seg xml:id="ParlaMint-HR_T6.S13.u38398.s0">Peto, Konačni prijedlog Zakona o dopunama Zakona o posredovanju pri zapošljavanju i pravima za vrijeme nezaposlenosti. Bio je hitni postupak, P.Z. broj 419. Predlagatelj zakona je Vlada Republike Hrvatske. Rasprava je zaključena. Dajem na glasovanje Konačni prijedlog Zakona o dopunama Zakona o posredovanju pri zapošljavanju i pravima za vrijeme nezaposlenosti. Molim uključimo se i glasujmo. Hvala. Rezultat? Ovaj prijedlog zakona je prihvaćen većinom glasova, 82 glasa za, ništa suzdržano i 25 protiv.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38399" n="1100">
					<seg xml:id="ParlaMint-HR_T6.S13.u38399.s0">Prelazimo na 9. Prijedlog zakona o naknadi za pružanje usluga u pokretnim elektroničkim komunikacijskim mrežama, s konačnim prijedlogom zakona, hitni postupak, prvo i drugo čitanje, P.Z. br. 421 Predlagatelj zakona je Vlada Republike Hrvatske. Prijedlog akte primili ste u pretince. Prigodom utvrđivanja dnevnog reda prihvatili smo prijedlog predlagatelja da se ovaj zakonski prijedlog raspravi u hitnom postupku. Sukladno članku 159. Poslovnika hitni postupak objedinjuje prvo i drugo čitanje. Amandmani se mogu podnositi do kraja rasprave, članak 164. Poslovnika. Raspravu su proveli Odbor za zakonodavstvo i Odbor za financije i državni proračun. Izvješća ste primili na sjednici. Želi li predstavnik predlagatelja dodatno obrazložiti prijedlog? Da. Uvaženi Ivica Mladineo, državni tajnik u Ministarstvu financija.</seg>
				</u>
				<u who="#MladineoIvica" ana="#regular" xml:id="ParlaMint-HR_T6.S13.u38400" n="1101">
					<seg xml:id="ParlaMint-HR_T6.S13.u38400.s0">Hvala, gospodine potpredsjedniče Hrvatskoga sabora. Uvažene saborske zastupnice i saborski zastupnici. Pred nama je Konačni prijedlog zakona o naknadi za pružanje usluga u pokretnim elektroničkim komunikacijskim mrežama. Što se uređuje konačnim prijedlogom zakona? uvodi se i uređuje plaćanje naknade za pružanje usluga u pokretnim elektroničkim komunikacijskim mrežama. Šta je predmet plaćanja naknade? predmet je usluga kratke tekstualne poruke, znači one SMS poruke, usluge prijenosa slika, govora i zvuka porukom te govorna usluga. Obveznik plaćanja naknade je infrastrukturni operator koji pruža usluge pokretnim elektroničkim komunikacijskim mrežama. Visina naknade predlaže se u iznosu od 6% osnovice pirhoda koji operateri ostvaruju na te pružene usluge. Obračunsko razdoblje za utvrđivanje naknade je kalendarski mjesec. Obveza plaćanja naknade u državni proračun je do 15. dana u tekućem mjesecu za prethodni mjesec. Obveznik plaćanja naknade podnosi mjesečno izvješće o pruženim uslugama nadležnoj ispostavi porezne uprave prema sjedištu. Izvješće se podnosi do 15. dana tekućeg mjeseca za prethodni mjesec. Predlaže se stupanje zakona na snagu sa 1. kolovoza 2009. godine. Razlozi za donošenje predloženog zakona. Posljednjih godina tržište elektroničkih komunikacijskih mreža i usluga bitno se razvilo i došlo je do velikog povećanja broja korisnika. Ukupan prihod od djelatnosti elektroničkih komunikacija također je znatno porastao. Značajan fiskalni učinak koji neće negativno utjecati na rast i razvoj tržišta elektroničkih komunikacijskih mreža i usluga bio bi oko 143 milijuna kuna do kraja godine. Inače, godišnje povećanje prihoda na osnovu ovoga bi bilo oko 430 milijuna kuna. Predloženi zakon predstavlja još jednu od mjera kojom se utječe na povećanje prihoda državnog proračuna.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38401" n="1102">
					<seg xml:id="ParlaMint-HR_T6.S13.u38401.s0">Zahvaljujem. Žele li izvjestitelji odbora uzeti riječ? Koliko vidim ne. Otvaram raspravu. Prvo su na redu klubovi. U ime kluba HDZ-a uvaženi zastupnik Živko Nenadić. Izvolite.</seg>
				</u>
				<u who="#NenadićŽivko" ana="#regular" xml:id="ParlaMint-HR_T6.S13.u38402" n="1103">
					<seg xml:id="ParlaMint-HR_T6.S13.u38402.s0">Poštovani potpredsjedniče, državni tajniče. Kolegice i kolege. Kao što reče državni tajnik, ovim prijedlogom zakona uvodi se plaćanje naknade za pružanje usluga u pokretnim elektroničkim komunikacijskim mrežama i to u iznosu od 6% i time se predviđa da bi se time povećao državni prihod na godišnjoj razini na nekih 430 milijuna kuna godišnje. E ovih dana smo se doista naslušali ovim zakonskim prijedlozima i ovim rebalansom proračuna o raznim smanjenjima, smanjenju plaća, smanjenju mirovina, povećanju poreza. Ja smatram da je ovo jedan od onih prijedloga zakona koji, ajmo to tako reći, bi trebao učiniti najmanju štetu na standardu svakoga od nas. Naravno, dobro je da se može telefonirati i cijeli dan i svaki dan i da je što jeftinije, ali ipak ovdje, po ovim podacima za prošlu godinu koje smo i nedavno imali u izvješću Hrvatske agencije za poštu i elektroničke komunikacije, vidjeli smo da podaci govore kako se ipak malo pretjeruje. Ali i to je dobro ako se može, ako puno ne košta. Dakle, činjenica je da određene restrikcije moramo uvesti i sad su došle na red upotreba mobilnih telefona koja se odnosi naravno i na tekstualno i slikovno i govorno korištenje mobitela. Rekoh iz nedavnog izvješća Hrvatske agencije za poštu i telekomunikacije, a i inače iz podataka saznajemo da je u protekloj godini poslano 3 milijarde i 800 milijuna poruka u jednoj godini, da je 7,5 milijardi minuta obavljeno razgovora. I što je najzanimljivije, imamo negdje 4 milijuna, 4,5 milijuna, 4 milijuna i 400 tisuća stanovnika, a imamo aktivnih brojeva 5 milijuna i 900 tisuća. Dakle, više imamo brojeva mobitela, nego što imamo stanovnika. Opet kažem, sve je dobro kad se može i kad se ima, ali ovo ipak nije baš realno i moja je pretpostavka da puno obitelji računajući mobitele sve, sve račune mobitela u kući koje koriste da više plate za mobitele, odnosno račune nego za električnu energiju, za struju, a tu uključujem i sebe. Više potrošimo na mobitele, nego za električnu energiju, što baš i nije racionalno ponašanje. I dakle smatram u ime kluba HDZ-a da je ovaj porez, ovaj dodatak na potrošnju, ja bih tako rekao možda najblaži od sviju ovih, možda još blaži s onih danas na one luksuzne jahte, luksuzne automobile. I iz tih razloga klub HDZ-a će podržati ovaj prijedlog zakona. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38403" n="1104">
					<seg xml:id="ParlaMint-HR_T6.S13.u38403.s0">Zahvaljujem. U ime kluba SDP-a uvaženi zastupnik Davor Bernardić. Izvolite.</seg>
				</u>
				<u who="#BernardićDavor" ana="#regular" xml:id="ParlaMint-HR_T6.S13.u38404" n="1105">
					<seg xml:id="ParlaMint-HR_T6.S13.u38404.s0">Poštovani potpredsjedniče, obećao sam, biti ću vrlo kratak. Telekomunikacijski sektor i prijedlog zakona. Najveća prosječna plaća preko 12 tisuća kuna. Dobit na razini milijarde. Opravdanost ovog uvođenja ima uporište. Trenutak krivi. Usmjerenost prihoda za krpanje proračuna. I tko će platiti? Građani. S obzirom na ekonomsku situaciju, na ovaj način ovaj porez prije Hrvatske uvela je Srbija i to je sve zapravo što se po ovoj točki može reći. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38405" n="1106">
					<seg xml:id="ParlaMint-HR_T6.S13.u38405.s0">Zahvaljujem. U ime kluba HNS-a, uvaženi zastupnik Goran Beus Richembergh. Izvolite.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u38406" n="1107">
					<seg xml:id="ParlaMint-HR_T6.S13.u38406.s0">Poštovani gospodine predsjedniče. Teško je zapravo biti jako rječit kad je posrijedi jedan srpsko-hrvatski zakon. Naime, pitanje je dana kad ćemo morati plaćati porez i na elektroničku poštu. Dakle, što nam se poručuje? Prije svega da više radimo, manje brbljamo, da ne kupujemo 2 mobitela, nego 1, ako imamo 1 da se lišimo i njega jer eto, Vlada nam je izmjerila da smo poslali 4 milijarde skoro SMS poruka. Ima stručnjaka koji će reći, čujte, to je alijenacija na djelu, pa nemojte tako ljudi, dajte se nalazite, razgovarajte jedan s drugim, nemojte si slati poruke, otuđit ćete se, ne znate kako izgledate. A možda je i to zapravo pozadina ovoga zakona, da se zapravo ljudi malo više druže, a malo manje da se šalju poruke, ali ako to krene, ako je to taj trend, onda tko zna gdje ćemo se zaustaviti, je li, pa će vjerojatno se stimulirati to da manje pričamo na fiksni telefon, pa ćemo malo manje gledati televiziju vjerojatno, vjerojatno će nam sad početi mjeriti koliko sati gledamo televiziju pa će i tu kad vam rezne 3%, opa. 6 kanala 2%, 14 kanala 4%. Dakle, mjere nam, sve nam mjere i sve se proglašava luksuzom. Očito je da ne možemo izbjeći. Kaže se da će to plaćati operateri, valjda iz dobiti. Naravno da neće. Dok cijela Europa pokušava sniziti cijenu usluga mobilne telefonije na sve moguće načine, mi evo kažemo to nije dobro, idemo mi to povećati jer ako smo mi mislili i pomislili da će vlasnici operatera u mobilnoj telefoniji pristati izgubiti jednu jedinu lipu projicirane dobiti, onda smo se grdno, grdno prevarili. Zar mislite da bi taj tako snažni lobij, tako jednostavno, lako, bez otpora pristao na ovaj zakon da već nije spravio kašu kako će se zapravo ovih 6% preliti na teret korisnika? Pa naravno. Ali kad govorimo o tome da treba oporezovati kapitalnu dobit, da treba oporezovati izvlačenje dividende, e onda za to nema Vlada sluha. A to su mjesta gdje treba čekati višak para. Ne tamo gdje se stvara nova vrijednost, nego tamo gdje se ona pokušava potrošiti, a ne reinvestirati. Ali to je već nešto što, žao mi je, gleda me kolega Marić tužnim očima. Neću više govoriti samo zbog njega.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38407" n="1108">
					<seg xml:id="ParlaMint-HR_T6.S13.u38407.s0">Zahvaljujem. Dobro je malo duha unijeti u rasprave. Time zaključujem ovaj dio rasprave. Predstavnik predlagatelja nema ništa za reći više. Glasovat ćemo kad se steknu za to potrebni uvjeti.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38408" n="1109">
					<seg xml:id="ParlaMint-HR_T6.S13.u38408.s0">Šesto, Konačni prijedlog Zakona o naknadi za pružanje usluga u pokretnim elektroničkim komunikacijskim mrežama. Bio je hitni postupak, P.Z. broj 420. Predlagatelj zakona je Vlada Republike Hrvatske. Rasprava je zaključena. Dajem na glasovanje Konačni prijedlog Zakona o naknadi za pružanje usluga u pokretnim elektroničkim komunikacijskim mrežama. Molim uključimo se i glasujmo. Rezultat? Ovaj zakon je prihvaćen većinom glasova, 95 glasova za, 4 suzdržana i 5 protiv.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38409" n="1110">
					<seg xml:id="ParlaMint-HR_T6.S13.u38409.s0">Prelazimo na točku broj 10. Inače da kažem zastupnicama i zastupnicima. Danas ćemo još odraditi ove 2 točke pa ćemo onda prekinut i sutra ujutro nastaviti, sutra sve odglasati ove točke koje smo do sada odglasovali, a onda bi u petak ostalo samo glasovati proračun i raspravit sutra ovu 12. točku, to bum najavil na kraju. 10. točka, 10. Prijedlog zakona o izmjeni Zakona o doprinosima, s Konačnim prijedlogom zakona, hitni postupak, prvo i drugo čitanje, P.Z. br. 421 Predlagatelj zakona je Vlada Republike Hrvatske. Prijedlog akta primili ste u pretince. Prigodom utvrđivanja dnevnog reda prihvatili smo prijedlog predlagatelja da se ovaj zakonski prijedlog raspravi u hitnom postupku. Sukladno članku 159. Poslovnika, hitni postupak objedinjuje prvo i drugo čitanje zakona. Amandmani se mogu podnositi do kraja rasprave, članak 164. Raspravu su proveli Odbor za zakonodavstvo, Odbor za financije i državni proračun, Odbor za rad i socijalno partnerstvo i Odbor za zdravstvo i socijalnu skrb. Izvješća ste primili na sjednici. Želi li predstavnik predlagatelja dodatno obrazložiti prijedlog? Da. Uvaženi Ivica Mladineo, državni tajnik u Ministarstvu financija. Izvolite.</seg>
				</u>
				<u who="#MladineoIvica" ana="#regular" xml:id="ParlaMint-HR_T6.S13.u38410" n="1111">
					<seg xml:id="ParlaMint-HR_T6.S13.u38410.s0">Hvala gospodine potpredsjedniče Hrvatskog sabora, uvažene saborske zastupnice i saborski zastupnici. Prijedlogom Zakona o izmjenama Zakona o doprinosima idemo sa prijedlogom da se mjesečna osnovica koja je propisana za po Zakonu o pravima samostalnih umjetnika i potencijalna kulturno umjetnička stvaralaštva koja se plaća za samostalne umjetnike na osnovu koeficijenta koji je propisan na osnovu prosječne plaće, bruto plaće 1,8 prethodne godine i u ovoj godini 2009. ta osnovica je 8 tisuća 952 kune, a koeficijent je 1,2. Na osnovu prijedloga Ministarstva kulture koji u svom proračunu osigurava ta sredstva, predloženo je da koeficijent se smanji sa 1,2 na 0,8. To bi bilo ušteda u proračunu za 2 milijona i 775 tisuća, a tokom mjeseca znači na razini godine ukupno smanjenje bilo bi 16 milijona i 652 tisuće kuna. Evo gospodine potpredsjedniče.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38411" n="1112">
					<seg xml:id="ParlaMint-HR_T6.S13.u38411.s0">Zahvaljujem. Žele li izvjestitelji odbora uzeti riječ? Koliko vidim ne. Otvaram raspravu. Prvo su na redu klubovi. Uvaženi zastupnik Goran Beus Richemberg, u ime kluba HNS-a. Izvolite.</seg>
				</u>
				<u who="#BeusRichemberghGoran" ana="#regular" xml:id="ParlaMint-HR_T6.S13.u38412" n="1113">
					<seg xml:id="ParlaMint-HR_T6.S13.u38412.s0">Poštovani gospodine potpredsjedniče, sad neću gledati u kolegu Marića. Pred nama je jedan prijedlog koji zaslužuje puno više pažnje nego što ćemo mu doista posvetiti. Ako ste slušali pomno državnoga tajnika, radi se o tome da se sreže ni manje ni više nego za jednu trećinu davanja za slobodne umjetnike. E sad tko su slobodni umjetnici? Ako izuzmemo uvjetno rečeno možda 10-tak, 15 ljudi kojima tamo nije mjesto, a to su oni koji za novogodišnji koncert uzmu po 80, 90 tisuća eura, a primaju iz državnoga proračuna plaću kao slobodni umjetnici. Takvih je dakle vrlo malo, onda je to more. Ne govorim o apsolutnom broju, ali to je zapravo jedna masa ljudi koji žive na rubu egzistencijalnoga minimuma. To su glumci koji nemaju stalni angažman u teatru. To su plesači, glazbeni umjetnici, to su slikari dakle. To su ljudi koji su bačeni na tržište u jednome sektoru u kojemu nema tako puno posla i u kojemu potražnja ne raste, nego u vremenima krize ozbiljno pada. To su ljudi koji za svoj nastup mogu i to su sretni ako dobiju honorar od 500, 600, 800 kuna, za razliku od nekih koji kad bi da odu u Škabrnju traže 25 tisuća eura. Oni nemaju tu sreću. Oni nemaju sreću pjevati i plesati na Stradunu za novu godinu i inkasirati 90 tisuća eura. Niti u nekim drugim gradovima. Oni naprosto nemaju tu sreću. A među onima koji imaju tu sreću, ima puno tzv. slobodnih umjetnika, i jao njima kad se na njih primijeni ovo smanjenje. Kako će ih to teško pogoditi. Ali zbog njih treba li ugroziti sve ove druge? A među njima je i mnogo onih o kojima, bez kojih hrvatska kultura ne bi bila to što jest. Mnogo je onih koji su zbog toga što rade mnogo puta proslavili Hrvatsku i hrvatsko ime, ali nisu imali tu sreću da budu u nekom stalnom ansamblu, da se proslave kao umjetnici komercijalnoga tipa, uvjetno rečeno, odnosno ljudi koji dobro prolaze na umjetničkom tržištu ili su naprosto u godinama kada ih konkurencija istiskuje iz prvog, drugog i trećeg plana. Evo naprasno, jedna trećina onoga što se izdvaja da sutra kad odu u mirovinu ne budu gladni kruha će se smanjiti. A to u konačnici znači da će imati i manje mirovine. E pa ne bih volio ikome od nas tu sudbinu da dijeli one mirovine koje ti ljudi dobivaju. To su užasno male mirovine. Nakon 40 godina umjetničkoga života i rada, dolaze u poziciju da jedva spajaju kraj s krajem. A dobili su tu taj status baš zato što je društvena zajednica procijenila da na tržištu nisu u stanju osigurati sami sredstva za život, ali ono što stvaraju i što nam prenose u duhovno bogatstvo ima svoju vrijednost i vrijedi to očuvati. Razmislimo dobro košta li ovih 2 milijuna kuna godišnje stvarno ovu državu da se izađe iz krize? Čudi me što je Ministarstvo kulture stalo iza ovoga prijedloga. Bilo bi mi normalno da je Ministarstvo financija tražilo, jer to nije njihov fah, oni to ne moraju razumjeti, ali da Ministarstvo kulture traži ovako nešto, e to me čudi. Pomalo i žalosti. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38413" n="1114">
					<seg xml:id="ParlaMint-HR_T6.S13.u38413.s0">Zahvaljujem. U ime kluba HDZ-a uvaženi zastupnik Goran Marić. Izvolite.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38414" n="1115">
					<seg xml:id="ParlaMint-HR_T6.S13.u38414.s0">Hvala lijepa gospodine potpredsjedniče. Najprije bih, gledam hoće li me tužno gledati kolega Beus ili veselo. Ne želim umanjiti nimalo doprinos slobodnih umjetnika koji imaju u Hrvatskoj. Možda ima i koji previše na tom popisu od tisuću 310 čini mi se. Ali situacija koja je dovela do toga da nas danas novinari salijeću kako reagiramo zbog toga što više ne možemo popiti vodu, ni počastit jednog gosta, ni kavu dobiti u Hrvatskom saboru kao zastupnici. Evo ja kao predsjednik Odbora za financije i državni proračun, ne tužim se nego samo konstatiram, nemam ni službenog mobitela. Nemam nijedne kune za reprezentaciju. Zato što nam je smanjenja plaća 10, pa 5, pa 4%, 19%. I neka je situacija je takva, moramo svi pretrpiti. Iz ovoga svega što je kolega Beus govorio može se naći dosta toga opravdanja za takav nastup i ja ga pronalazim isto tako. Ali dojam se može steći kao da država nešto oduzima od slobodnih umjetnika, kao da njima smanjuje plaću. Nije država njima daje i sada je u situaciji da ne može toliko izdvajati, nego izdvaja malo manje. Država plaća doprinose za njih godinama i taj doprinos je, obvezne doprinose izdvajala po koeficijentu 1,2 na prosječnu plaću, a sada zbog ovakve situacije i zašto Ministarstvo kulture? Zato što je to rashod na stavci rashoda Ministarstva kulture pao u procjeni stavki koje treba uštedjeti. Predložilo je i smanjenje te stavke da se radi umnožak sa 0,8 i tako se dođe do evo mjesečne uštede od milijun 387 tisuća ili godišnje 16 milijuna i nešto kuna. Ne oduzima ništa država njima, nego im zbog ovakve situacije manje daje. A ako bude bolja situacija, a vjerujem da hoće, valjda ćemo i mi moći popiti čašu vode ovdje, kavu popiti jednog dana, a onda vratiti doprinose za ovih tisuću i 300 slobodnih umjetnika koji će se možda jednog dana iskristalizirati pa biti koja desetina manje. Klub HDZ-a podržava donošenje ovog zakona. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38415" n="1116">
					<seg xml:id="ParlaMint-HR_T6.S13.u38415.s0">Zahvaljujem. I sada je na redu pojedinačna rasprava. Uvaženi zastupnik Dragutin Lesar. Izvolite uvaženi zastupniče.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38416" n="1117">
					<seg xml:id="ParlaMint-HR_T6.S13.u38416.s0">Gospodine potpredsjedniče, kolegice i kolege, gospodine državni tajniče. Imam nekoliko pitanja. Prvo u obrazloženju zakona, kada se navodi zakon o pravima samostalnih umjetnika i poticanju kulturnog i umjetničkog stvaralaštva navodite &quot;Narodne novine&quot; broj 43/96., 44/96. i 127/00. od 2000. dakle. Moram vam reći da u broju &quot;Narodih novina&quot; 127/00. nema ničega objavljenog što se zove Zakon o pravima samostalnih umjetnika. Nego je u tim &quot;Narodnim novinama&quot; su objavljene, odnosno Zakon o porezu na dohodak, koji je jednom svojom odredbom van snage stavio tri članka ovog zakona. Pa ubuduće vas molim kada dajete prijedlog zakona u Sabor točno navodite na koje zakonske akte se pozivate u pisanju novog prijedloga zakona. Dakle Zakon o porezu na dohodak je trebalo pisati &quot;Narodne novine&quot; 127/00.. To je radi fer i korektnog odnosa prema nama zastupnicima. Jer neki od nas idu čitati te zakone kako su prije izgledali nego što ih vi predlažete promijeniti. To je prvo. Drugo. U obrazloženju je napisano da na teret državnog proračuna se plaćaju doprinosi za tisuću 310 samostalnih umjetnika. Tisuću 310. Išao sam tražiti sve izmjene i dopune zakona od '96. nadalje i došao do Pravilnika o postupcima i uvjetima iz 2004. i moram priznati da sam se iznenadio zbog dvije činjenice. Prvo što je tim pravilnikom u članku 8. jedini kriterij mjerljiv prema kojem netko steče pravo da država za njega plaća doprinose. A sada vas molim da li sam u krivu, pa ću pročitat &quot;Smatrat će se da je bavljenje umjetničkom stvaralaštvu i djelovanjem samostalnih umjetnika, jedino i glavno zanimanje ako prethodne tri godine nije ostvario prosječni ukupni godišnji dohodak izvan umjetničkog stvaralaštva i djelovanja za prethodne tri godine&quot;. Najprije u tri godine pa u prethodne tri godine &quot;veći od prosječnog dohotka radnika u Republici Hrvatskoj za prethodnu godinu&quot;. Jel to znači prosječna plaća radnika? Što znači pojam prosječni ostvareni dohodak radnika? To moram priznati taj pojam do sada tu vrijednost, tu veličinu nikada nigdje još nisam našao. Prosječni ostvareni dohodak radnika u Republici Hrvatskoj. Ako je to prosječna plaća, to znači da svi oni slobodni umjetnici koji zarađuju manje od prosječne plaće radnika, imaju pravo da za njih država plaća doprinose. Ali kada? U protekle tri godine, za prethodne tri godine. Ja ovaj članak 8. kada bi ga morao primijeniti, vjerujete mi ne znam kako bi to protumačio. Pa razmislite gospodine državni tajniče da je došlo vrijeme da se ovaj pravilnik ozbiljnije sredi. Posebice zbog ovakvih pojmova koji više u Hrvatskoj više ne postoji. Postoji bruto plaća, prema svim propisima, a neto plaća je statistički izračun, a ne službeni podatak. Nadalje, pod pojmom samostalni umjetnik i želje države da potiče kulturno i umjetničko stvaralaštvo, a to su mi mnogi na komentarima na internetu sugerirali da su to recimo sadašnje i buduće Krleže, Meštovići. Međutim, u pravilniku između ostaloga postoji recimo stavka 5. glazbeno stvaralaštvo, pa skladatelji klasične glazbe, pa onda dolaze skladatelji zabavne glazbe. Pa su onda izdavači, izvođači zabavne, pop, rok i narodne glazbe. Dakle, pjevači narodne glazbe imaju pravo da država za njih plaća doprinose. Pod kojim uvjetima? Da ima najmanje 200 minuta umjetniče relevantne novosnimljene glazbe, izvedene na koncertu ili na radiji i televiziji. Ili ako se glazbom bave duže od 20 godina i to relevantnom glazbom. Nemam ništa protiv i dobro je da država štiti kulturne radnike, posebice zbog toga što su i oni prisiljeni biti na tržištu. Ali ja bih volio da objavite popis tih tisuću 310. Građani ove države koji na teret proračuna ostvaruju tako značajna prava a u ukupnom iznosu je to oko 50 milijuna kuna. .../Upadica se ne čuje./... Ja ću sačekati da kolega Kajin sredi svoju zabilježbu. Dakle, ja smatram da država mora gospodine državni tajniče objaviti i javno učiniti dostupni podatak koji su to građani koji na teret državnog proračuna ostvaruju tako značajna sredstva.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38417" n="1118">
					<seg xml:id="ParlaMint-HR_T6.S13.u38417.s0">Oprostite uvaženi zastupniče Lesar. Uvaženi zastupniče Kajin, ovo ne prihvaćam kao prijavnicu jer ovo nije dostojno Hrvatskog sabora niti saborskog zastupnika. Izvolite. Nemojte se ljutiti. Izvolite dalje.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38418" n="1119">
					<seg xml:id="ParlaMint-HR_T6.S13.u38418.s0">Dakle, smatram da država ima obavezu. .../Upadica se ne čuje./... Je li to ova sparina kriva nervozi u Sabornici? Dakle, država ima obavezu spram poreznih obveznika javno učiniti dostupnim popis onih koji godišnje koštaju 50 milijuna kuna. Ja se ne bih iznenadio da su na tom popisu. .../Upadica se ne čuje./... Čekam da se smiri ova gužva oko državnih tajnika. Kolega Bagarić! Hvala kolega Bagarić.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38419" n="1120">
					<seg xml:id="ParlaMint-HR_T6.S13.u38419.s0">Molim vas, vi nastavite s raspravom jer i vi hodate po Saboru.</seg>
				</u>
				<u who="#LesarDragutin" ana="#regular" xml:id="ParlaMint-HR_T6.S13.u38420" n="1121">
					<seg xml:id="ParlaMint-HR_T6.S13.u38420.s0">Obraćam se državnom tajniku. Dakle, ne bih se iznenadio da su na tom popisu umjetnika narodne i zabavne glazbe recimo i Thompson. .../Upadica se ne čuje./... Ne znam ja. Zašto bi ja nekome morao vjerovati dok se službeni podaci ne objave. Ili da su na tom popisu i neke cajke kao što se veli koje se javno ne smiju izvoditi. Dakle, imamo pravo znati imena tisuću 310 korisnika 50 milijuna kuna na teret poreznih obveznika. Na internet stranicama Ministarstva kulture izvolite to objaviti. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38421" n="1122">
					<seg xml:id="ParlaMint-HR_T6.S13.u38421.s0">Zahvaljujem. Sada je na redu uvaženi zastupnik Damir Kajin. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38422" n="1123">
					<seg xml:id="ParlaMint-HR_T6.S13.u38422.s0">Ja se izvinjavam. Poštovani gospodine potpredsjedniče, gospodo zastupnici. Da, Thompson navodno i on je jedan od njih, od tih tisuću 310 korisnika ovih prava. Čovjek pjeva na koncertu za 25, 30, 50 tisuća eura, kupuje Penthouse u Zagrebu za 10 milijuna kuna, suvlasnik je ako se ne varam Croatia Recordsa ili tako nečega, huška Hrvata na Hrvata, širi međuetničku netrpeljivost i na platnom je spisku kao zaslužni umjetnik valjda zbog propagiranja ustaštva. U ovoj zemlji doista takvim pojedincima treba reći dosta i trebamo se doista upitati dokle će pojedinci tako nastupati. Čovjek poput njega koji poručuje da je predsjednik države izdajnik ne može biti na tom spisku. Lako za Kajina, ali država čiji je predsjednik &quot;veleizdajnik&quot; financira jednoga Thompsona. Po čemu je on rodoljub a po čemu bi ja trebao u ovoj zemlji biti izdajnik? On je rodoljub zbog toga što tobože ustašuje a ja koji s gađenjem govorim o tom razdoblju. Kada bi netko u jednoj Njemačkoj pozdravljao &quot;Poštovana gospodo zastupnici&quot; sa &quot;Sieg hail!&quot; kao što on otvoreno prkosi pozitivnim propisima Republike Hrvatske i pozdravlja &quot;Za dom!&quot; on bi trenutno završio u zatvoru. Kada bi netko u jednoj Njemačkoj pjevao u Auschwitzu i Gradiški Staroj ili ovom Mauthausenu ili Dachau kao što to on to čini u Hrvatskoj pa on bi smjesta taj pojedinac završio u ludnici. Kad bi se netko u jednoj Njemačkoj slikao pod .../Govornik se ne razumije zbog govora predsjedavajućeg./...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38423" n="1124">
					<seg xml:id="ParlaMint-HR_T6.S13.u38423.s0">Uvaženi zastupniče Kajin, na dnevnom redu je Konačni prijedlog zakona o izmjeni Zakona o doprinosima. I molim vas govorite o temi. Ne govorimo o popisu, govorimo o tome zakonu.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38424" n="1125">
					<seg xml:id="ParlaMint-HR_T6.S13.u38424.s0">Ne, ja govorim o temi. .../Govornici govore u glas, ne razumije se./... Hrvatska država dopušta. Ja govorim o Zakonu o izmjeni Zakona o doprinosima. Govorim o pojedincima koji zlorabe taj zakonski prijedlog. Govorim o pojedincima koji na taj način duboko usuđujem se reći vrijeđaju građane Hrvatske. Ovom bukaču koji može to je istina okupiti 10, 20 tisuća ljudi treba poručiti da se u ovoj zemlji nekažnjeno ne može ustašovati. Policijska uprava dole u tom Biogradu ustvrdila je da nema kaznenih elemenata za njegovu odgovornost. Ja mislim da tim pojedincima nije mjesto u službi. I u Istri su isto tako skandirali &quot;Ubij, ubij Kajina!&quot; pa je onda policija rekla pa nije to bilo rečeno na koncertu za što je on odgovoran nego o tome se skandiralo nekoliko minuta prije nego se on pojavio na tom koncertu. To je recimo hrvatska policija. To se može samo u Hrvatskoj.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38425" n="1126">
					<seg xml:id="ParlaMint-HR_T6.S13.u38425.s0">Uvaženi zastupniče, držite se teme, ne policije.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38426" n="1127">
					<seg xml:id="ParlaMint-HR_T6.S13.u38426.s0">To se može samo u Hrvatskoj pod uvjetom da mu vladajuća većina to omogućava. Što može ortodoksni. .../Upadica se ne čuje./... Šta se galami tamo prijeko? Da. Što se gospodo zbiva u ovoj zemlji? U ovoj zemlji ti pojedinci doista guraju Hrvata protiv Hrvata. Nestalo nam je Srba, nema ih, Bošnjaci su jadni kao i mi, Slovenci nam spašavaju sezonu. Što ćemo? Nego treba naprosto u vrijeme ove krize građana Hrvatske gurnuti .../Govornici govore u glas, ne razumije se./...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38427" n="1128">
					<seg xml:id="ParlaMint-HR_T6.S13.u38427.s0">Uvaženi zastupniče Kajin, ne držite se teme. Opominjem vas posljednji put, oduzet ću vam riječ ako se nećete držati teme. Nemojte to činiti molim vas. Držite se teme. Vi ste pametan čovjek, kandidat za predsjednika države i držite se teme. Poštujte propise koje smo sami donijeli, a to je Poslovnik. Izvolite.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38428" n="1129">
					<seg xml:id="ParlaMint-HR_T6.S13.u38428.s0">Da, držim se teme, upozoravam ono što se dešava na političkoj pozornici Republike Hrvatske, kamo nas ovi bukači mogu gurnuti i tko u ovoj zemlji ne poštuje Ustav i pravni poredak. Konačno, ja bih isto tako postavio pitanje kad govorimo već o poštivanju pravnih propisa, po čemu bi on npr. trebao biti veći legalista od mene, po čemu bi se on trebao boriti za pravnu državu, ako negira da je jedna Republika Hrvatska između ostalog stvorena i zaslugom antifašističkog pokreta. Jer da nije, nikada jedna Istra, jedna Rijeka, jedan Zadar ne bi bili danas u Republici Hrvatskoj. Po čemu je on veći rodoljub od Damira Kajina, ako je kao što neki kažu dezertirao '91. iz postrojbi Hrvatske vojske? Ja mislim da sam imao potrebe, između ostalog, ovo kazati, kao što ću to točno govoriti između ostalog i na konferencijama za tisak, kao što sam spreman danas ili sutra reći da se IDS spreman odreći onih 10% za financiranje stranaka, ali ne pod uvjetom da Jadranka Kosor i HDZ raspoređuje tih naših 10. Ako možemo mi tih 10% rasporediti za funkcioniranje opće bolnice ili za nekog drugog projekta u Istri, Rijeci, Zadru, Šibeniku, onda nema problema. Ali mislim da nam ni gospođa Kosor ni HDZ taj novac ne može oduzeti. Jednom rječju, poštovana gospodo, ovaj je zakon u najmanju ruku delikatan, ukoliko ga pojedinci poput Thompsona na jedan takav grub način kompromitiraju. Razumljivo da to nije slučajno, razumljivo da je to izraz političke volje većine u ovome Domu odnosno Vladi, ali ni ta većina neće zauvijek biti na čelu ove države. Toliko i hvala vam.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38429" n="1130">
					<seg xml:id="ParlaMint-HR_T6.S13.u38429.s0">Prekasno ste se javili za repliku, već je završio. … /Upadica se ne čuje./ … Idemo najprije na povredu Poslovnika, uvažena zastupnica Ana Lovrin.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38430" n="1131">
					<seg xml:id="ParlaMint-HR_T6.S13.u38430.s0">Hvala lijepo, gospodine potpredsjedniče. Zastupnik Kajin povrijedio je članak 210. Poslovnika, ali sada to više nema smisla, jer je on nas odmaltretirao već govoreći deset minuta potpuno mimo točke dnevnog reda. Vi ste mu odavno trebali oduzet riječ, ali je to očito najmoćniji zastupnik jer njemu nitko ništa ne može, a osim što je promašio temu je još niz netočnosti rekao pa i o tome tko je na popisu plaćanja doprinosa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38431" n="1132">
					<seg xml:id="ParlaMint-HR_T6.S13.u38431.s0">Uvažena zastupnica, ja sam postupio po Poslovniku, a vi niste uopće naveli koji je to članak … … /Upadica se ne čuje./… Prema tome … Molim vas. Govorili ste.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38432" n="1133">
					<seg xml:id="ParlaMint-HR_T6.S13.u38432.s0">Gospodine potpredsjedniče, članak 210. Poslovnika, rekla sam.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38433" n="1134">
					<seg xml:id="ParlaMint-HR_T6.S13.u38433.s0">Govorili ste. Govorili ste. Ja sam postupio po Poslovniku i upozorio sam uvaženog zastupnika koji je točno i upozorio sam ga da ću mu oduzeti riječ ukoliko to nastavi. Prema tome, Poslovnik je poštivan i ja kao predsjedavajući sam ga poštivao. Imamo ispravaka netočnih navoda. Prvo je uvaženi zastupnik Goran Marić.</seg>
				</u>
				<u who="#MarićGoran" ana="#regular" xml:id="ParlaMint-HR_T6.S13.u38434" n="1135">
					<seg xml:id="ParlaMint-HR_T6.S13.u38434.s0">Hvala lijepa, gospodine potpredsjedniče. Nikada ne bih ulazio u to kako se tko priprema za raspravu, ali s obzirom na iznijeti netočan navod koji je kazao kolega Kajin da je Marko Perković Thompson na popisu samostalnih umjetnika kojima država plaća doprinose. To nije točno, jer da se malo pripremio onda je mogao i to vidjeti da nije, ali očito, vjerojatno je i znao, ali je namjerno to sad malo zlorabio ovu poziciju. Nije, nije na popisu i to tko god želi može provjeriti ako se imalo priprema za ovu temu.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38435" n="1136">
					<seg xml:id="ParlaMint-HR_T6.S13.u38435.s0">Ovog trenutka sam razgovarao s ministrom Biškupićem i uvaženi umjetnik kojeg vi spominjete ovdje nije na tom popisu u Ministarstvu kulture. … /Upadica se ne čuje./… Hvala lijepa. Idemo dalje sa ispravcima netočnih navoda. Uvažena zastupnica Sunčana Glavak. Izvolite. … /Upadica se ne čuje./ … Ne možete ispravljat, ovo je samo obrazloženje.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38436" n="1137">
					<seg xml:id="ParlaMint-HR_T6.S13.u38436.s0">Pa rekli ste uvaženi umjetnik. Po čemu uvaženi umjetnik ako predsjednika države naziva izdajicom.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38437" n="1138">
					<seg xml:id="ParlaMint-HR_T6.S13.u38437.s0">Molim vas! Oduzimam vam riječ da dalje govorite o toj temi! Izvolite, ispravak netočnog navoda, uvažena zastupnica Sunčana Glavak.</seg>
				</u>
				<u who="#GlavakSunčana" ana="#regular" xml:id="ParlaMint-HR_T6.S13.u38438" n="1139">
					<seg xml:id="ParlaMint-HR_T6.S13.u38438.s0">Hvala lijepo, gospodine potpredsjedniče. Kolega Marić je već ispravio. Naravno da je ovo bila najbolja pozornica i kada se spominje ime Marka Perkovića Thompsona. Dakle, uvaženi kolega Kajin, Ministarstvo kulture ne treba objaviti popis, već su imena, odnosno popis svih umjetnika nalazi se na stranicama Zajednice samostalnih umjetnika, provjerljivo istog trenutka pa mislim da možete pogledati. A još nešto želim ispraviti. Dakle, Hrvatska demokratska zajednica nikome ne raspoređuje 10% sredstava, očito najviše voli političke stranke, kao što to zna narod reći, kad ih se udari po džepu. Dakle, predsjednica stranke je preporučila i ostalim strankama da 10% ukoliko mogu se odreknu…</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38439" n="1140">
					<seg xml:id="ParlaMint-HR_T6.S13.u38439.s0">Zahvaljujem!</seg>
				</u>
				<u who="#GlavakSunčana" ana="#regular" xml:id="ParlaMint-HR_T6.S13.u38440" n="1141">
					<seg xml:id="ParlaMint-HR_T6.S13.u38440.s0">A ukoliko ne, eto imaju pravo rasporediti svoja sredstva …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38441" n="1142">
					<seg xml:id="ParlaMint-HR_T6.S13.u38441.s0">Zahvaljujem! To više ne spada u ispravak netočnog navoda! Molim vas, držimo se Poslovnika. Važi za sve, zaista za sve. Ispravak netočnog navoda, Ivan Bagarić.</seg>
				</u>
				<u who="#BagarićIvan" ana="#regular" xml:id="ParlaMint-HR_T6.S13.u38442" n="1143">
					<seg xml:id="ParlaMint-HR_T6.S13.u38442.s0">Zahvaljujem, gospodine potpredsjedniče. Kolega Marić je ispravio netočan navod kojeg sam ja htio ispraviti. Meni je ostalo jedino konstatirati žaljenje da ovdje prejudicira i izmišlja tko se nalazi sve na popisu onih zaštićenih, onih koje financira Hrvatska država, a da pri tome ne poštiva pravila ove države i da ne zna pri tome da Hrvatska država postupa onako kako je u skladu sa zakonima, pa makar financirala i one koji nisu na Bleiburgu prozovu ustaškim dernekom i nikad se zbog toga ne ispričaju.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38443" n="1144">
					<seg xml:id="ParlaMint-HR_T6.S13.u38443.s0">Zahvaljujem. Uvaženi zastupnik Furio Radin. … /Upadica: Odustajem./… Dobro, hvala lijepa. Međutim bih zaista zamolio zastupnike, a posebno vas uvaženi zastupniče, a ja kažem svakome uvaženi pa i vama, nemojte ići sa takvim raspravama u Saboru sa neprovjerenim činjenicama i na tome zasnivati svoju raspravu. Vi ste ipak kandidat za predsjednika Republike. Vodite i o tome računa. Hvala lijepa. Želi li predstavnik Vlade uzeti riječ? Ne. Zaključujem raspravu. Glasovat ćemo kad se steknu uvjeti.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38444" n="1145">
					<seg xml:id="ParlaMint-HR_T6.S13.u38444.s0">Sedmo, Konačni prijedlog Zakona o izmjeni Zakona o doprinosima. Hitni postupak, P.Z. broj 421. Predlagatelj zakona je Vlada Republike Hrvatske. Rasprava je zaključena. Dajem na glasovanje Konačni prijedlog Zakona o izmjeni Zakona o doprinosima. Molim uključimo se i glasujmo. Hvala. Rezultat? Ovaj prijedlog zakona je prihvaćen većinom glasova, 81 glas za, 25 suzdržanih i jedan protiv.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38445" n="1146">
					<seg xml:id="ParlaMint-HR_T6.S13.u38445.s0">Idemo na 11. točku dnevnog reda, 11. Prijedlog zakona o izmjenama i dopunama Zakona o obveznom zdravstvenom osiguranju, s Konačnim prijedlogom zakona, hitni postupak, prvo i drugo čitanje, P.Z. br. 422 Predlagatelj zakona je Vlada Republike Hrvatske. Prijedlog akta primili ste u pretince. Prigodom utvrđivanja dnevnog reda prihvatili smo prijedlog predlagatelja da se ovaj zakonski prijedlog raspravi u hitnom postupku. Sukladno članku 159. Poslovnika, hitni postupak objedinjuje prvo i drugo čitanje zakona. Amandmani se mogu podnositi do kraja rasprave, članak 164. Poslovnika. Raspravu su proveli Odbor za zakonodavstvo i Odbor za zdravstvo i socijalnu skrb. Izvješća ste primili na sjednici. Želi li predstavnik predlagatelja dodatno obrazložiti prijedlog? Da. Uvaženi Dražen Jurković, državni tajnik u Ministarstvu zdravstva i socijalne skrbi. Izvolite.</seg>
				</u>
				<u who="#JurkovićDražen" ana="#regular" xml:id="ParlaMint-HR_T6.S13.u38446" n="1147">
					<seg xml:id="ParlaMint-HR_T6.S13.u38446.s0">Zahvaljujem gospodine potpredsjedniče, uvažene zastupnice i zastupnici. Dakle, prijedlogom izmjena i dopuna ovoga zakona redefiniramo visinu izdvajanja obveznog osiguranja od automobilske odgovornosti koja su osiguravajuća društva obavezna izdvajati u državni proračun na ime obaveznog zdravstvenog osiguranja u visini 10%. Naime, projekcijom Ministarstva zdravstva u proteklih 6 mjeseci uvidjeli smo da su prihodi na ime obaveznog osiguranja od automobilske odgovornosti 2,5 milijarde kuna, što bi značilo da dosadašnja visina izdvajanja od 10% bi bila negdje na razini 250 milijuna kuna, a troškovi neposrednog i posrednog liječenja od posljedica nesreća su negdje oko 180 milijuna kuna. Dakle, prijedlogom ovoga zakona smanjujemo stopu izdvajanja sa 7 na 10%. Druga izmjena koja se podnosi u ovome dijelu zakona je ta da su osiguravajuća društva obavezna uplatiti istu premiju do 10. u mjesecu. To dosadašnjim zakonom nije bilo definirano i od 17 društava registriranih za osiguranje od automobilske odgovornosti, svega 4 su redovito uplaćivala ovu premiju, dok su 3 društva uplatila djelomično, a 7 nije. Dakle, od 85 milijuna kuna kojih smo do 30.6. trebali oprihodovat na ime ovoga zakona, državni proračun Republike Hrvatske je oprihodovao 40 milijuna kuna, dakle 85 milijuna kuna na ime ovoga zakona nije oprihodovano, stoga smo poboljšali mehanizam naplate ove premije. Isto tako, predvidjeli smo i sankcije, kako za osiguravajuća društva tako i za odgovorne osobe u osiguravajućim društvima i sankcije su predviđene od 500 tisuća do milijun kuna, ukoliko se ne poštuju rokovi uplate ove premije za osiguravajuća društva, a od 30 do 50 tisuća kuna za odgovorne osobe. Isto tako, ovim zakonom se predviđa da se liječnička povjerenstva Hrvatskog zavoda za zdravstveno osiguranje zamijene ovlaštenim doktorima, odnosno kontrolorima sve u svrhu neposrednog, boljeg i korektnijeg kontakta sa našim osiguranicima i sa pacijentima. Također, ovim zakonom se osigurava i plaćanje zdravstvenih usluga u cijelosti za zdravstvenu zaštitu u svezi medicinski potpomognute oplodnje, osigurava se plaćanje zdravstvenih usluga u cijelosti za cjelokupno liječenje kroničkih psihijatrijskih bolesnika te plaćanje zdravstvenih usluga u cijelosti za primarnu laboratorijsku dijagnostiku. Također, jedna bitna promjena je ta da se radi provedbe informatizacije u zdravstvenoj zaštiti, a vi znate da je u tijeku projekt Ministarstva zdravstva, dakle informatizacije primarne zdravstvene zaštite u visini od 55 milijuna kuna gdje bi u tijeku ili u roku godinu dana trebali dobiti primarnu zdravstvenu zaštitu ili kolokvijalno smo taj projekt nazvali liječnik bez papira, dakle trebali bi imati primarnu zdravstvenu zaštitu bez uputnica, bez recepata i bez zdravstvenog kartona. Dakle, nužan preduvjet je promjena zdravstvene iskaznice ili uvođenje pametne kartice gdje će na zdravstvenoj iskaznici dakle biti svi podaci o tome pacijentu. Ta promjena će koštati Hrvatski zavod za zdravstveno osiguranje 80 milijuna kuna i s obzirom na situaciju, s obzirom da smo rebalansirali gotovo 3 milijarde, Ministarstvo zdravstva predlaže da se za uvođenje ove nove iskaznice uvede i participacija i visina participacije od naših osiguranika. Ja se zahvaljujem. To bi bilo sve.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38447" n="1148">
					<seg xml:id="ParlaMint-HR_T6.S13.u38447.s0">Hvala. Odbori? Zakonodavstvo? Zdravstvo i socijalnu skrb? Otvaram raspravu. Klub zastupnika HDZ-a, gospodin zastupnik Stjepan Milinković. Izvolite.</seg>
				</u>
				<u who="#MilinkovićStjepan" ana="#regular" xml:id="ParlaMint-HR_T6.S13.u38448" n="1149">
					<seg xml:id="ParlaMint-HR_T6.S13.u38448.s0">Gospodine potpredsjedniče Hrvatskog sabora, gospodine državni tajniče, kolegice i kolege. Klub Hrvatske demokratske zajednice će podržati prijedlog ovih izmjena i dopuna zakona, a inače u ovom Visokom domu o zdravstvu i zdravstvenim potrebama je bilo uistinu dosta govora. Ako se sjetimo samo prosinca prošle godine, onda je sve jasno. O zdravstvu i potrebama u zdravstvu je uistinu bilo puno dakle govora, ali u svakom slučaju bez obzira na raspravu, ostaje temeljni cilj, a to je prvo financijska konsolidacija zdravstvenog sustava, a drugo je osigurati visoki stupanj dostupnosti i kvalitete zdravstvenog sustava, pa usput budi rečeno da je dostupnost i kvaliteta prema mjerilima Svjetske zdravstvene organizacije u našoj zemlji na visokom 33. mjestu. Pa ako ovih dana pratimo da u Americi evo gdje gledamo svi 47 milijuna ima zdravstveno neosiguranih osoba, to dovoljno govori samo za sebe. Pa je dobro potrebito možda se prisjetiti malo tog opsega prava koji imamo u našem obveznom zdravstvenom osiguranju. To je prvo pravo na zdravstvenu zaštitu i drugo, pravo na novčane naknade. U ovom pravu na zdravstvenu zaštitu, znači pravo na primarnu zdravstvenu zaštitu, bolničku zdravstvenu zaštitu, hitnu medicinsku pomoć, pravo na ortopedska pomagala, stomatološku, malo da samo ponovim, stomatološka pomagala, dakle, zaštita žena i trudnica, hemodijalizu i mnoge druge. Meni posebno pada na pamet kućna njega koja je nekako nepravedno zapostavljena ja bih rekao u zadnje vrijeme jer svakako na neki način unaprjeđuje kvalitetu življenja osiguranika, ali isto tako skraćuje i troškove u zdravstvu. Pa evo, ona se primjenjuje naravno i kod nepokretnih bolesnika, kroničnih bolesnika u fazi pogoršanja, poslije operativnih zahvata i u terminalnoj fazi, vrlo značajna za boljitak zdravstva i mislim da u tom dijelu doprinosi. No naravno da ovako visok opseg ima i svoju cijenu koštanja, pa evo, potrebno je osigurati sredstva, a dobro je ponoviti i to da je znači prihod obveznog zdravstvenog osiguranja su doprinosi osiguranika, doprinosi poslodavca, doprinosi za nezaposlene, doprinosi drugih obveznika plaćanja, doprinosa utvrđenih ovim i drugim zakonom, posebni doprinos za korištenje zdravstvene zaštite u inozemstvu, prihodi iz državnog proračuna, prihodi od sudjelovanja u troškovima zdravstvene zaštite osiguranih osoba, prihodi od dividendi, kamata, itd. od ukupnog prihoda, ali i ovo deseto koje je baš i predmet izmjena. Dakle prihodi od obveznog osiguranja od automobilske odgovornosti o čemu je govorio gospodin državni tajnik. Naime, tu je prema važećem zakonu tih 10% koje bi bilo, ako se govori o te automobilske odgovornosti 2 i pol milijarde se na razini godine ubere, 10% bi bilo izvanredna svota, to je 250 milijona. E bilo bi dobro kada bi se to i realiziralo. Ali kao što smo čuli od tih osiguravajućih društava 4 su samo u potpunosti izvršile, 7 djelomično, 7 ništa, a troje djelomično. Dakle, vrlo malo i u tim okolnostima se došlo dakle do ovoga prijedloga da bi se išlo na ovih 7% koje bi trebali do 10. u mjesecu. Time bi se skupilo 218 milijona, a zato nam je, dakle garant je članak 14. koji kaže kaznene odredbe prema društvima i prema odgovornim osobama koje bi nam jamčile da dođe do realizacije dakle tih sredstava. To je svakako bitna novina. Drugi momenat smo isto tako čuli da je dakle uz ostvarivanje prava na zdravstvenu zaštitu iz obveznog zdravstvenog osiguranja članka 14. da se Hrvatski zavod za zdravstveno osiguranje osigurava plaćanje zdravstvenih usluga u cijelosti za zdravstvenu zaštitu u svezi medicinske oplodnje. To je drugi. I onaj treći momenat koji smo čuli isto tako zdravstvene iskaznice osigurane osobe, to je one tzv. pametne kartice. To je daljnji nastavak i informatizacije zdravstvenog sustava koji će naravno unaprijediti taj dio, dakle i ubrzati itd. Na jednom mjestu će biti, a vodi ka krajnjem cilju, dakle doktor bez papira, ono o čemu je govorio ministar prije kratkog vremena. Četvrti momenat je koji je vrlo bitan, a to je da dakle Hrvatski zavod za zdravstveno osiguranje osigurava plaćanje zdravstvenih usluga za primarnu zdravstvenu laboratorijsku dijagnostiku. Vrlo važan momenat glede dostupnosti, glede dostupnosti naime velika većina timova primarne zdravstvene zaštite je uvela već i na neki način rad i tu uzima uzorke za laboratorijsku dijagnostiku, no međutim pravilo je probleme. Naravno naplata toga dijela i u tom dijelu će ovim rješenjem biti zasigurno olakšan taj momenat i zasigurno će daljnju dostupnost jer je to jako dobra, imam i osobna iskustva, jako dobar doprinos za te osiguranike. I ovaj još jedan momenat, ono peto, a to je glede kroničnih psihijatrijskih bolesti. To smo isto tako čuli. Na žalost u novije vrijeme veliki problem, javnozdravstveni problem su kronične psihijatrijske bolesti koje su, usput budi rečeno, najveći potrošak bolničkih dana je baš iz psihijatrijskih bolesti. U primarnoj zdravstvenoj zaštiti isto tako je broj, porast je dakle tih bolesnika koji dolaze radi tih potreba u posljednje vrijeme i u tom dijelu zasigurno će i to pomoći. Dakle sve ove mjere će unaprijediti svakako zdravstveni sustav koji je eto u tim aktivnostima ide naprijed i držim da ćete ga svi podržati. Hvala vam lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38449" n="1150">
					<seg xml:id="ParlaMint-HR_T6.S13.u38449.s0">Hvala. Klub zastupnika HNS-a, gospodin zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38450" n="1151">
					<seg xml:id="ParlaMint-HR_T6.S13.u38450.s0">Uvaženi gospodine potpredsjedniče Hrvatskog sabora, gospodine državni tajniče, kolegice i kolege. Klub HNS-a će podržati ovaj zakon, radi se o manjim izmjenama i usklađivanjem sa nekim zakonima, između ostalog i sa Zakonom o medicinski potpomognutoj oplodnji koji smo nedavno imali na dnevnom redu. Ono što sam samo želio upozoriti državnog tajnika u članku 2. spominjete ovdje u tekstu medicinska oplodnja. Nedostaje riječ potpomognuta. Vjerojatno ste to primijetili, to morate ispraviti, jer ako prihvatimo ovaj tekst, onda smo napravili grešku. Ne postoji medicinska oplodnja. Medicinski potpomognuta oplodnja moralo bi stajati. Apsolutno. …/Upadica se ne razumije./… U potpisu je i medicinska oplodnja. Ne postoji. A i zakon se zove tako. Dobro, ok. Zakon se krivo zove kolega, morate to ispraviti to je smiješno. Taj izraz ne postoji. Ne postoji medicinska oplodnja. Je li to …/Govornik se ne razumije./… oplodnja, je li to oplodnja u epruveti, je li to ne znam što, ali medicinska oplodnja ne. Prema tome to ispravite gospodine državni tajniče što prije u naslovu samoga zakona, ako se tako na žalost zove. Ono što nam niste objasnili, sad smo i djelomično čuli od kolega iz kluba HDZ-a zašto je to, ovo smanjivanje izdvajanja sa 10 na 7%. To nije obrazloženo dobro. Čuli smo da neki su, a neki nisu plaćali. Da li to znači ako ne platim porez da ćete mi smanjiti porez? Da li je to popuštanje pred nasiljem, nepoštivanjem zakona, nepoštivanjem …/Govornik se ne razumije./… zakona itd. To morate nam pojasniti. Tu zaista ovim odgovorom, onim obrazloženjem koji smo maloprije čuli sigurno ne možemo biti zadovoljni. Ono što nas dalje malo zabrinjava je činjenica da je ovaj zakon uletio na ovu izvanrednu sjednicu u paketu tzv. antirecesijskih zakona, pa pitam državnog tajnika da li možete vi na bilo koji način povezati ovaj zakon sa antirecesijskim mjerama hrvatske Vlade. Ja vas stvarno molim da to učinite, jer je pomalo besmisleno na ovaj način uvlačiti zakone koji nikakve veze nemaju sa razlogom zbog kojeg smo se sastali na izvanrednoj sjednici, sa ogromnim problemima koje imamo u hrvatskom društvu, da nismo mogli pričekati redovnu sjednicu, to nam uistinu nije jasno. Velim sve ostalo, čuli smo obrazloženje, slažemo se i da ove sankcije budu veće, slažemo se da se uvede financijski red, slažemo se sa onim što ste rekli u uvodnom izlaganju, ali dajte nam još nekoliko ovih dodatnih obrazloženja.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38451" n="1152">
					<seg xml:id="ParlaMint-HR_T6.S13.u38451.s0">Hvala. Klub zastupnika nacionalnih manjina, gospođa zastupnica Zdenka Čuhnil. Izvolite.</seg>
				</u>
				<u who="#ČuhnilZdenka" ana="#regular" xml:id="ParlaMint-HR_T6.S13.u38452" n="1153">
					<seg xml:id="ParlaMint-HR_T6.S13.u38452.s0">Uvaženi potpredsjedniče, uvaženi tajniče, kolegice i kolege zastupnici. Nisam se mislila javiti na ovu temu, jer Klub nacionalnih manjina podržat će zakon, ali upravo postoje ovdje nejasnoće i upravo me je kolega Dorić na neki način isprovocirao da i ja postavim neka pitanja. Naime, jasno je da smo vrlo često u donošenju instant zakona, odnosno zakona na brzinu griješili, jer je ovaj zakon ponavljamo nakon 6 mjeseci upravo u onom dijelu gdje je nemoguće ubrati određene prihode, gdje nismo unijeli sankcije. Međutim bojim se i da način definiranja sankcija koje je ovdje i kazne od 500 do milijun kuna, neće zasigurno riješiti sve. Što ako se bude ponavljalo? Odnosno budući da su kazne manje od iznosa koje treba platiti, mi smo zaista sa kaznama ovdje unijeli kazne relativno male. Mislim da je trebalo unijeti kaznu i za ponavljače. Mi vrlo često i vrlo rado zatvaramo radnje obrtnicima itd. ako ne uplate jedan mali iznos poreza. Zašto nismo ovdje išli da ako se ponovi da osiguravajuće društvo ne uplaćuje sredstva, da zaista kazne i sankcije budu nešto veće, odnosno da predmnijevaju i određeno da kažem prijetnje obavljanja te djelatnosti koje jesu ako se ponavlja. Drugo što ovdje nismo odgovorili. Ovdje je vrlo jasno rečeno da su 4 društva uredno plaćala onih 10%, da su tri društva uplatila samo djelomično, odnosno samo za prvi mjesec, a kasnije su se pitali, ako ne plaća onih sedam zašto bi plaćali. Što će biti sa tim sredstvima? Hoće li oni biti dužni pošto je zakon dok ne stupi ova izmjena, na snazi za 10%. Hoće li oni biti dužni uplatiti tih 10% ili ćemo im to jednostavno oprostiti? A ovi koji su platili, platili su. Hvala. Jer su potpomogli proračun. Mislim da je to trebalo biti isto tako ovdje itekako definirano. Vrlo često naime propuštamo prilike neke stvari reći do kraja. S druge strane ja sam pogledala u obrazloženje, kaže &quot;ocjena sredstava potrebnih za provedbu predloženog zakona&quot;. Već ovdje kako je to obrazloženo, vidi se da je rađeno na brzinu, da se ne vlada činjenicama, jer rečeno je trebalo je ubrati 200 tisuća, stopa se smanjuje, ali će se ubrati više itd. i neće biti potrebno dodatnih sredstava. Ja vas molim da takve greške koje dolaze u Saboru bez obzira što to nije tekst zakona, već je obrazloženje da bi se trebalo ipak malo bolje potruditi kako zaista ne bismo to ponavljali. Nadalje, primjedba. kaže se da se praktički da se Zakonom o obveznom zdravstvenom osiguranju, odnosno da su osiguravatelji tom zavodu trebali uplaćivati tih 10%, da je to procijenjeno kako bi se normalno potrebna sredstva za naknadu za liječenje stradalih u automobilskoj nesreći. Na temelju čega se to procijenilo? Prvotno ranijih godina uplaćivalo se cca 2,5%, odnosno prošle godine i stupanjem na snagu sa 1. 12. predvidjeli smo 10%, očito napamet, jer je već za 6 mjeseci rejteriramo za 7% i kažemo da će to biti dovoljno. Mislim da je u obrazloženju trebalo dati barem koliki su ti troškovi liječenja onih koji su stradali u tim prometnim nesrećama kako bismo mi zaista znali kako su to barem približna sredstva i ovih 7% koja se uplate i da to neće biti onda moguće sutra rušiti na Ustavnom sudu, jer osiguravajuća društva, možete pročitati prijete kako će rušiti ustavnom tužbom. Prema tome, ako bi to bili stvarni troškovi, ako bi iza toga taj podatak stajao, ako se to donosi na temelju ipak nekakvih pokazatelja, pitanje da li to netko može rušiti. Ovako opet samo pogađamo to je 7%, pa možda tih 218 milijuna koliko bi se trebalo ubrati bude dosta. Ali kažem ostajete nam dužni odgovor što je sa onom razlikom koja je trebala biti uplaćena u privih 6 mjeseci? Jeli to obveza? Kako ćemo ju naplatiti? Itd. Možda bi zaista i ubuduće trebalo kvalitetnije prijedloge nama dostavljati ovdje, jer svakih 6 mjeseci ići na popravni, mislim da to daje lošu sliku ovom Domu, lošu sliku nama zastupnicima, a onda se to referira na probleme i na normalno financijsko stanje koje rezultira ne naplatama određenih da kažem poreza, određenih dadžbina koje su pojedina društva obaveza uplatiti. Hvala lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38453" n="1154">
					<seg xml:id="ParlaMint-HR_T6.S13.u38453.s0">Hvala lijepo. Pojedinačna rasprava. Gospođa zastupnica Ljubica Lukačić. Izvolite.</seg>
				</u>
				<u who="#LukačićLjubica" ana="#regular" xml:id="ParlaMint-HR_T6.S13.u38454" n="1155">
					<seg xml:id="ParlaMint-HR_T6.S13.u38454.s0">Hvala vam lijepo gospodine potpredsjedniče, gospodine državni tajniče, kolegice i kolege. Pa evo kolega prije mene su vrlo detaljno obrazložile ovaj prijedlog izmjena i dopuna ovog zakona. Osobito evo vrlo pozitivno i veselo kolega Milinković. Pa ja neću sada ponavljati sve detalje o doprinosu, odnosno o prihodu obveznog osiguranja od automobilske odgovornosti koji se regulira ovim izmjenama i dopunama. Dakle, nova stopa od 7% trebala bi biti pozitivnija nego ona iz dosadašnjeg prijedloga zakona. Međutim, reći ću kratko samo da bih se mogla složiti sa kolegicom kada je rekla da bismo trebali naći načina kako ona osiguravajuća društva koja u prvih 6 mjeseci nisu podmirila svoju obvezu ili su je djelomično podmirila da ipak svoju obvezu ispune. Ja ću evo kratko reći ono što mene posebno veseli da je došlo do promjene u ovom zakonu u članku 37. gdje je bilo predviđeno do sada da osiguranik koji je ispunio uvjete za starosnu mirovinu u skladu s propisima o mirovinskom osiguranju, nema pravo na naknadu plaće na teret sredstava obveznog zdravstvenog osiguranja za vrijeme bolovanja, već na teret sredstava poslodavca itd. Mnogi poslodavci evo i meni su se obraćali da se vjerojatno potkrala greška kada smo donosili cijeli paket zdravstvenih zakona. I zato mi je posebno drago da se ovo sada ispravlja na način da se u članku 37. mijenja, odnosno da se kaže da osiguranik koji je navršio 65 godina života i 20 godina staža osiguranja na temelju nesamostalnog i samostalnog rada. To je pozitivna promjena, osobito još iz razloga što se evo na ovaj način izjednačavaju žene sa muškarcima što evo do sada nije bilo. Podržat ću donošenje prijedloga izmjena i dopuna ovog zakona. Hvala.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38455" n="1156">
					<seg xml:id="ParlaMint-HR_T6.S13.u38455.s0">Hvala. Gospodin zastupnik Stjepan Kundić. Izvolite.</seg>
				</u>
				<u who="#KundićStjepan" ana="#regular" xml:id="ParlaMint-HR_T6.S13.u38456" n="1157">
					<seg xml:id="ParlaMint-HR_T6.S13.u38456.s0">Poštovani gospodine potpredsjedniče. Poštovane kolegice i kolege, državni tajniče. Evo ga ja ću se nadovezati na raspravu uvaženog kolege Dorića i gospođe Čuhnil pa ću pokušati pomoći u objašnjenju ove situacije koje ste vi primijetili a budući da sam član Odbora za zdravstvo ja ću vam doslovno pročitati naš zaključak u vezi te situacije. Kaže ovako &quot;Korisno je rješenje da se postotak izdvajanja od naplaćene funkcionalne premije od obaveznog osiguranja od automobilske odgovornosti smanji sa 10 na 7%. Time je postotak izdvajanja usklađen kaže sa stvarnim troškovima zdravstvene zaštite ozlijeđenih u prometnim nezgodama. Međutim, upozorenje je da je nedopustivo da društva za osiguranje nisu podmirila svoje zakonske obveze na način i u rokovima kako je to zakonom predviđeno. Uz smanjenje postotka članovi odbora stoga podupiru i odredbu kojom je utvrđen rok za mjesečno izvršenje obveze kao i kaznene odredbe za njezino neizvršavanje. Ministarstvo financija&quot;, znači sad dolazi na red Ministarstvo financija &quot;treba poduzeti sve potrebne korake kako bi se izvršila naplata dugova iz prethodnog razdoblja te u što kraćem roku treba donijeti provedbene pravilnike kojime će se utvrditi način plaćanja i izvješćivanja kao i nadzor nad provođenjem ovog zakona.&quot;. Prema tome, ja u to ovaj čas vjerujem i čini mi se da će se to moći riješiti. Što se tiče kazni mi smo zaključili da su one koje su regulirane člankom 125a. od 500 tisuća do milijun kuna da su u ovoj situaciji primjerene jer to se odnosi znači na društva a na odgovornu osobu od 30 do 50 tisuća kuna. Znači, to je prva situacija koja rješava se ovim zakonom. Druga situacija kao što je bilo rečeno, ne znam je li bilo rečeno, nisam čuo da liječnička povjerenstva Hrvatskog zavoda za zdravstveno osiguranje zamjenjuju se ovlaštenim doktorima u cilju osiguranja bolje operativnosti i olakšanja komunikacije između izabranog doktora primarne zdravstvene zaštite i ovlaštenog doktora. Treća situacija odnosi se na Zakon o medicinskoj oplodnji. Kaže: &quot;Dopunom članka 16. važećeg zakona uređuje se Hrvatski zavod za zdravstveno osiguranje da osigurava plaćanje zdravstvenih usluga u cijelosti.&quot;. Četvrta situacija, predlaže se da Hrvatski zavod za zdravstveno osiguranje osigura plaćanje zdravstvenih usluga u cijelosti za cjelokupno liječenje kroničnih psihijatrijskih bolesti a ne samo za njihovo bolničko liječenje jer znamo da psihijatrijski bolesnici zahtijevaju kontinuiranu i dostupnu specifičnu konzilijarnu i primarnu zdravstvenu zaštitu. Peta situacija koja se uređuje predloženim zakonom uređuje se da Hrvatski zavod za zdravstveno osiguranje osigurava plaćanje zdravstvenih usluga u cijelosti za primarnu laboratorijsku dijagnostiku. I šesta o kojoj je govorio i kolega Milinković radi provedbe informatizacije u zdravstvu uvedena je nova iskaznica zdravstveno osigurane osobe tzv. pametna kartica. I dodat ću jedan zaključak koji se odnosi na onu prvu situaciju koja kaže da smanjenom stopom naplaćene funkcionalne premije osiguranja, od obaveznog osiguranja od automobilske odgovornosti i redovitom uplatom ostvarili bi se prihodi od 518 milijuna 800 tisuća kuna odnosno 18 tisuća 800 kuna više na godišnjoj razini. HDZ će podržati predloženi zakon.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38457" n="1158">
					<seg xml:id="ParlaMint-HR_T6.S13.u38457.s0">Hvala. Gospođa zastupnica Nedjeljka Klarić. Izvolite.</seg>
				</u>
				<u who="#KlarićNedjeljka" ana="#regular" xml:id="ParlaMint-HR_T6.S13.u38458" n="1159">
					<seg xml:id="ParlaMint-HR_T6.S13.u38458.s0">Hvala lijepa. Gospodine potpredsjedniče Hrvatskoga sabora, poštovani gospodine ministre, državni tajniče, kolegice i kolege. Evo ja ću isto kazati da se smanjenom stopom sa 10 na 7% naplaćene funkcionalne premije osiguranja od obveznog osiguranja od automobilske odgovornosti i naglašavam, podvlačim redovitom uplatom ostvarili bi se prihodi za nešto malo manje od 19 milijuna kuna na razini jedne poslovne godine. Na taj način postiže se dvostruki učinak. Prvo, usklađuje se postotak izdvajanja koji zapravo postaje sukladan stvarnim troškovima za zdravstvenu zaštitu ozlijeđenih u prometnim nezgodama što je već prethodno kolega i naglasio. I drugo, redovitost uplate propisanih sredstava od strane osiguravajućih društava do svakog 10. dana u mjesecu što do sada nije bio slučaj a što je zapravo nedopustivo. Isto tako, dilema koju je izrekla i uvažena zastupnica gospođa Čuhnil evo odgovora zapravo sa provedbenim propisima koji će ustvrditi, utvrditi te načine plaćanja i izvješćivanja kao i nadzor nad provedbom zakona omogućiti će Ministarstvu financija naplaćivanje dugovanja iz prethodnih razdoblja. Nadalje, ovim zakonom je zapravo izvršena i brza implementacija Zakona o medicinski potpomognutoj oplodnji. Nadalje, vrijednost ovih izmjena i dopuna je i da će HZZO osigurati plaćanje zdravstvenih usluga u cijelosti za kompletno liječenje kronično psihijatrijskih bolesti a ne samo za njihovo bolničko liječenje kao što to nije bio slučaj do sada. Kontinuirana i dostupna zdravstvena skrb na svim razinama zdravstvene djelatnosti ovim bolesnicima omogućava dužu remisiju, time i dulju radnu sposobnost ali jednostavno isto tako i rjeđu potrebu za hospitalizacijama a to u konačnici ne samo da smanjuje troškove liječenja i bolesti već je vrlo važno reći i podiže ukupnu razinu kvalitete života ovih bolesnika jednako kao i članova njihovih obitelji što ni na koji način ne želimo zaboraviti odnosno potrebno je to stalno isticati. Višestruku korist kako za samoga bolesnika tako i za državu imati će također i pametna kartica čiji je konačni cilj doktor bez papira, to znači velike uštede i u novcu i u vremenu. Dakle, kao bitan dio informatizacije sustava pored svih važnih informacija o samom pacijentu nema više uputnica i recepata, krati se administriranje od čega u konačnici korist izvlači i pacijent i struka a definitivno onda imamo znak jednakosti država. Stoga ovo su važni razlozi radi kojih ću zdušno podržati donošenje ovih izmjena i dopuna zakona. Hvala lijepa.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38459" n="1160">
					<seg xml:id="ParlaMint-HR_T6.S13.u38459.s0">Hvala. Završni osvrt ministar zdravstva i socijalne skrbi Darko Milinović. Izvolite.</seg>
				</u>
				<u who="#MilinovićDarko" ana="#regular" xml:id="ParlaMint-HR_T6.S13.u38460" n="1161">
					<seg xml:id="ParlaMint-HR_T6.S13.u38460.s0">Hvala. Gospodine potpredsjedniče. Ja sam dio ove rasprave i slušao na televiziji, ispričavam se jer sam bio na jednom bitnom sastanku pa nisam došao na početak. Bilo je postavljeno pitanje zašto smanjenje sa 10 na 7%. Mislim da je i to državni tajnik rekao, jer stvarni troškovi liječenja od prometnih nezgoda koji su dakle se desili u prometu ili u automobilu stvarni troškovi liječenja tih pacijenata moraju ići preko osiguravajućih društava i oni na godišnjoj su razini na negdje oko 200 milijuna kuna. Mi smo sa 10%-tnom naplatom od naplaćene, ukupno naplaćene funkcionalne premije sa 10%-tnim iznosom došli do, po izračunima, do cifre oko 240, 250 milijuna kuna. I zbog toga smo dakle nakon analize prihvatili i sugestiju osiguravajućih društava da smanjimo to na realnu stopu. Oni su tražili 5%, mi smo ipak zaključili da je to 7%. Ali jedan bitan podatak zašto smo tijekom reforme zdravstvenog sustava išli na ovakav vid plaćanja liječenja onih koji su nastradali u prometnim nezgodama i to što smo prošle godine uspjeli naplatiti od tih 200 milijuna kuna samo 60 milijuna kuna i imali 2300 sudskih sporova sa osiguravajućim društvima i koja su često odlazila u zastaru i zato smo se odlučili kao i većina zemalja Europske unije, da dakle određeni postotak naplaćene funkcionalne premije ide direktno u državni proračun, odnosno direktno u zdravstveni proračun. Pa sam se ja znao našaliti da ćemo i na taj način sudjelovati u reformi pravosudnog sustava i da ćemo rasteretiti sudove od ovih 2300 postupaka. Što se tiče ponovljenog prekršaja, mi imamo kazne za pravne osobe dakle od 500 do milijun kuna. Dakle, predmnijevam da bi ajde prva nekakva kazna mogla biti 500 tisuća kuna, a svaka druga bi morala biti sukladno ponovljenom prekršaju i veća. Ono što, kada smo donijeli ovaj zakon onda ste vidjeli u medijima često se moglo čuti da će police, a od osiguranja od automobilske nezgode biti povećane, dakle biti skuplje sukladno ovom zakonu. To se na sreću naših građana, pa reći to i Vlade Republike Hrvatske, nije desilo jer osiguravajuća društva u sklopu tog obveznog osiguranja od automobilske nezgode do ovoga zakona je imalo itekako koristi, a plaćanje odnosno financiranje liječenja, plaćanje liječenja onih koji su nastradali u prometnim nezgodama je neopravdano išla na teret državnog proračuna odnosno na teret 15% doprinosa koje svatko od nas zaposlenih izdvaja. A još jednom napominjem to, i ta liječenja moraju plaćati osiguravajuća društva i na godišnjoj razini je to negdje oko 200 milijuna kuna. I još jednom napominjem vrlo bitan podatak, mi smo tijekom godina uspjeli naplatiti između 50 i 60 milijuna kuna. Nažalost, neka osiguravajuća društva se nisu, reći ću to tako, odazvala svojim obvezama sukladno ovom zakonu. Mi smo zatražili od Ministarstva financija i od Financijske policije i od HANFA-e da prekontrolira to sve i očekujemo ovih dana naplatu zaostataka sedam osiguravajućih društava. Želim to vrlo javno ovdje reći, sedam osiguravajućih društava, pa ako treba i dati nazive tih tvrtki. Sedam osiguravajućih društava ih nije nikako od 1.1. plaćalo tu 10%-tnu funkcionalnu premiju na teret odnosno u državni proračun, a 4 mislim da je 4 polovično. To vam je negdje oko 80 milijuna kuna. I ja sam razgovarao i sa ministrom financija i sa šefom Financijske policije da u sljedećih mjesec dana dakle malo žustrije pristupe naplati, prisilnoj naplati tih negdje oko, do sada 80 milijuna kuna. Zahvaljujem se. Mislim da sam spomenuo sada sve ovo što se čulo u raspravi. Zahvaljujem se na raspravi i smatram da smo na ovaj način, a u sklopu ovoga zakona smo i riješili neke nedoumice koje su osiguravajuća društva koristila da ne uplaćuju u državni proračun. Smatram da smo ovim Izmjenama i dopunama Zakona o obveznom zdravstvenom osiguranju dakle anulirali neke eventualne nepoznanice koje su osiguravajuća društva koristila da ne uplaćuju 10%-tnu premiju od naplaćene funkcionalne premije od automobilske odgovornosti. Hvala vam lijepo.</seg>
				</u>
				<u who="#ŠeksVladimir" ana="#chair" xml:id="ParlaMint-HR_T6.S13.u38461" n="1162">
					<seg xml:id="ParlaMint-HR_T6.S13.u38461.s0">Hvala. Zaključujem raspravu. Prekidam sjednicu. Nastavak sutra u 9,30 sati sa raspravom Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije, prvo čitanje. A predviđeno je da bi oko 10,30 glasovali o svim raspravljenim točkama dnevnog reda, ovim prijedlozima zakona, osim proračuna kojeg bi išli na glasovanje u petak, po mogućnosti što ranije, 9,30, 10 sati. Sutra u 9,30 sa raspravom o Prijedlogu zakona o turističkom i ostalom građevinskom zemljištu. … /Upadica se ne čuje./… Molim? … /Upadica se ne čuje./… To o tome ne znam ništa sada. … /Upadica se ne čuje./… To ćemo vidjeti sutra.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38462" n="1163">
					<seg xml:id="ParlaMint-HR_T6.S13.u38462.s0">Osmo, Konačni prijedlog Zakona o izmjenama i dopunama Zakona o obveznom zdravstvenom osiguranju. Bio je hitni postupak, P.Z. 422. Predlagatelj zakona je Vlada Republike Hrvatske. Rasprava je zaključena. Dajem na glasovanje Konačni prijedlog Zakona o izmjenama i dopunama Zakona o obveznom zdravstvenom osiguranju. Molim uključimo se i glasujmo. Rezultat? Ovaj zakon je prihvaćen većinom glasova, 106 glasova za i jedan suzdržan.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38463" n="1164">
					<seg xml:id="ParlaMint-HR_T6.S13.u38463.s0">Dobro jutro dame i gospodo zastupnice i zastupnici. Nastavljamo sa radom 13. izvanredne sjednice. Prelazimo na točku dnevnog reda 12. Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije, prvo čitanje, P.Z. br. 423 Predlagatelj je Vlada Republike Hrvatske. Kod donošenja ovog zakona primjenjuju se odredbe Poslovnika koje se odnose na prvo čitanje. Materijale ste primili u pretince. Raspravu su proveli Odbor za zakonodavstvo, Odbor za lokalnu i područnu (regionalnu) samoupravu, Odbor za prostorno uređenje i graditeljstvo, Odbor za turizam i Odbor za pravosuđe. Izvješća ste primili na sjednici. Želi li predstavnik predlagatelja dodatno obrazložiti? Da. Državni tajnik u Ministarstvu pravosuđa, gospodin Dražen Bošnjaković. Izvolite.</seg>
				</u>
				<u who="#BošnjakovićDražen" ana="#regular" xml:id="ParlaMint-HR_T6.S13.u38464" n="1165">
					<seg xml:id="ParlaMint-HR_T6.S13.u38464.s0">Hvala lijepo gospodine predsjedniče, gospođe i gospodo. Pred vama je Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije. To je jedan iznimno bitan zakon. Ovim zakonom želimo stvoriti temeljne formalno-pravne pretpostavke za reguliranje vlasničko-pravnih odnosa na turističkom i ostalom građevinskom zemljištu koje nije procijenjeno, a samim tim nije niti moglo bit unijeto u temeljni kapital u postupku pretvorbe i privatizacije. Brojke koje smo naveli u obrazloženju zakona same za sebe dovoljno govore po nekakvim pretpostavkama, to je 22 milijuna kvadrata u kampovima, oko stotinjak milijuna kvadrata znači ostalog zemljišta i kada bismo vidjeli vrijednost tog zemljišta, pomnožite sa svim ovim, onda dolazimo do toga kolika to vrijednost je. Danas je situacija da je to zemljište apsolutno vlasničko-pravno neregulirano. Mi danas nemamo titulara vlasništva tog zemljišta. Stoga niti trgovačka društva koja gospodare tim zemljištem, koja su u posjedu tog zemljišta nemaju vlasničko-pravne dokumente iz kojih bi proizlazilo da su oni vlasnici, ne mogu investirati u to zemljište, ne mogu dizati hipotekarne kredite, a također niti Republika Hrvatska, niti jedinice lokalne samouprave nemaju dakle sve ono što bi od tog zemljišta trebalo imati da je to vlasničko-pravno regulirano. Ovaj zakon, ja moram reći, on se u svojim osnovnim i temeljnim principima ipak nadovezuje na onaj koji smo imali u proceduri 2005. godine i nekakva temeljna rješenja koja u ovom zakonu nudimo, a odnose se znači na 3 vrste zemljišta. Jedno su kampovi, drugo su zemljišta na kojima su izgrađeni hoteli i apartmanska naselja, a treća vrsta je ono ostalo građevinsko zemljište. Što se tiče kampova, tu polazimo od pretpostavke da ono zemljište koje je u prostornim dokumentima označeno i ucrtano kao kamp ako dakle nije u temeljnom kapitalu, ako nije procijenjeno, to zemljište postalo bi vlasništvo Republike Hrvatske. Ukoliko postoji da je dio tog zemljišta procijenjen i da je unesen u temeljni kapital, to je bilo nemoguće kroz vlasničko-pravne odnose regulirati, ovim zakonom nudimo da se ukoliko postoje takve situacije, a postoje naravno u praksi, da se formira suvlasnička zajednica između trgovačkog društva i Republike Hrvatske na način da se suvlasnički omjeri urede tako da trgovačko društvo bude suvlasnik u onom omjeru koliko kvadrata zemljišta ima. Rješenje dalje koje nudimo je da se suvlasnička zajednica podijeli na način da Republika Hrvatska isplati trgovačko društvo ili iznimno ukoliko trgovačko društvo ima više od 50% suvlasništva, da trgovačko društvo može isplatiti Republiku Hrvatsku i postati samovlasnik. Također uvodimo i institut koncesije, to znači ona trgovačka društva koja su u posjedu, koja su i suvlasnici imaju pravo podnijeti jedan zahtjev za neposrednu koncesiju kojom bi dalje mogli zapravo uživati i koristiti to zemljište. Što se tiče zemljišta na kojem su izgrađeni hoteli, apartmanska naselja, tu imamo vrlo česte situacije da je u temeljnom kapitalu upisana zgrada, upisan je hotel, međutim bez zemljišta i na taj način opet imamo neregulirane vlasničko-pravne odnose. Ovim zakonom nudimo mogućnosti, stvaramo pretpostavke da dobijemo titulara vlasništva, da dobijemo da trgovačko društvo sutra bude u mogućnosti formirati novu česticu time što bi ono preostalo zemljište postalo vlasništvo jedinice lokalne samouprave, a jedinica lokalne samouprave bila bi dužna prodati trgovačkom društvu ono zemljište koje je nužno potrebno za uporabu, znači za funkciju samog hotela. Na taj način mogli bismo formirati zasebnu česticu, trgovačko društvo steklo bi pravo vlasništva, a jedinica lokalne samouprave bila bi vlasnik one druge čestice koja bi nastala od onog preostalog dijela zemljišta i također postoji mogućnost da trgovačko društvo dobije pravo koncesije, znači korištenja ovog preostalog zemljišta. Jednaki su principi i kod ostalog građevinskog zemljišta i ono što je također vrlo bitno o ovom zakonu reć je da svi ovi prihodi koje bi Republika Hrvatska ostvarila od koncesije, od prodaje, slijevali bi se u jedan zaseban fond, fond koji bi imao posebnu namjenu za razvoj turističke infrastrukture i sve ostale turističke resorne osnove i s te strane smatramo da bi se ta sredstva dakle vraćala u turizam. Ja ne bih širio dalje svoje uvodno izlaganje. U ovom zakonu su dakle dana osnovna načela na kojima bi se reguliralo ovo pitanje uređenja vlasničko-pravnih odnosa. Kao što vidite i sami, zakon predviđa da Vlada Republike Hrvatske donese 3 vrlo bitne uredbe, to su one provedbene uredbe kojima bi se regulirao način postupka i način utvrđivanja cijena i kod koncesije i kod razvrgnuća suvlasničke zajednice. Bez tih uredbi, naravno zakon ne bi bio provediv. Ono što mogu odmah u ovom prvom čitanju reći, dali smo zaista malo jedan predugi rok da se te uredbe donesu, u roku 6 mjeseci od dana stupanja na snagu zakona. To ćemo za drugo čitanje sasvim sigurno popraviti jer nema potrebe da to bude 6 mjeseci. Mi ćemo to moći napraviti i u roku od 30 dana od dana stupanja na snagu zakona. Zakon je vrlo bitan. U prvom je čitanju. Očekujemo prijedloge, očekujemo primjedbe i koje ćemo sve naravno razmotrit pred drugo čitanje i vidjet da i ugradimo u zakon. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38465" n="1166">
					<seg xml:id="ParlaMint-HR_T6.S13.u38465.s0">Hvala. Žele li izvjestitelji radnih tijela, odbora? Gospodin Jerko Rošin, u ime Odbora za prostorno uređenje i graditeljstvo.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38466" n="1167">
					<seg xml:id="ParlaMint-HR_T6.S13.u38466.s0">Gospodine predsjedniče, gospodine državni tajniče sa suradnicom, kolegice i kolege. Odbor za prostorno uređenje i graditeljstvo Hrvatskog sabora raspravio je na 23. sjednici održanoj 28. srpnja 2009. godine Prijedlog Zakona o turističkom i ostalom građevinskom zemljištu neprocijenjenom u postupku pretvorbe i privatizacije koje je predsjedniku Hrvatskoga sabora dostavila Vlada Republike Hrvatske aktom od 24. srpnja 2009. godine. Da bi racionalizirao malo na vremenu, neću čitati onaj dio koji se odnosi na izlaganje predlagatelja, pa bi samo spomenuo onaj tekst rasprave. U raspravi na odboru iznijete su slijedeće primjedbe, prijedlozi i mišljenja. Istaknuta je važnost otklanjanja pravne praznine glede vlasničkog pravnog statusa na navedenim nekretninama, te ukazano na potrebu što skorijeg donošenja i reguliranja ove problematike. Tijekom rasprave pojedinačno je ukazano na odredbe koje je nužno sadržajno i nomotehnički doraditi, kako bi se izbjegla različita tumačenja i nedosljednost u njegovoj primjeni. Predloženo je da se u članku 9. kojim je regulirano da ukoliko se kamp ili dio kampa nalazi na pomorskom dobru, trgovačko društvo iz članka 8. ovog zakona ima pravo podnijeti zahtjev za dobivanje koncesije na pomorskom dobru, radi nedvojbenosti u primjeni izrijekom navede da je u ovom slučaju riječ o koncesiji koja se dobiva temeljem Zakona o pomorskom dobru i morskim lukama. Vezano uz utvrđivanje zemljišta koje je nužno za redovnu uporabu građevine istaknuta je uloga Ministarstva zaštite okoliša, prostornog uređenja i graditeljstva u definiranju što se pod navedenim zemljištem podrazumijeva. Prvenstveno se ovdje misli na pitanje tretmana parkirnih mjesta, pristupne ceste i slično. Kada je riječ o zemljištu koje je nužno za redovnu uporabu građevine, a koje će se moći prodati trgovačkom društvu po tržišnoj cijeni, predloženo je da se u ovom zakonu izrijekom definira što se podrazumijeva pod tržišnom cijenom. Kod problematike stjecanja od strane trgovačkog društva, prava vlasništva, građevine i zemljišta ispod građevine, dakle zemljišta tlocrta površine upozoreno je na važnost poveznice s važećom regulativom, tj. definiranja da se navedena utvrđuje sukladno Zakonu o prostornom uređenju i gradnji. Bilo je mišljenja o potrebi preispitivanja predloženog modela raspodjele naknade za koncesiju po kom bi 60% pripadalo Republici Hrvatskoj, a preostalih 40% jedinicama lokalne i područne (regionalne) samouprave. Zbog značenja koje će imati Fond za razvoj turističke infrastrukture i turističke resursne osnove, a u koji će se uplaćivati dio naknade za koncesiju koja pripada Republici Hrvatskoj, upozoreno je na važnost da se posebnim zakonom uredi njegova namjena, način korištenja sredstava i slično. Postavljeno je pitanje opravdanosti definiranog roka od dvije godine u članku 29. stavku 2. Ocijenjeno je da u članku 36. u stavku 2. definiran predug rok od 6 mjeseci od dana stupanja na snagu ovog zakona u kojem će Vlada Republike Hrvatske donijeti provedbene akte, te je sugerirano predlagatelju da razmotri mogućnost skraćivanja tog roka na 30 dana. Nakon provedene rasprave, odbor je većinom glasova 7 glasova za i jedan glas protiv odlučio predložiti Hrvatskom saboru donošenje slijedećeg zaključka: prihvaća se Prijedlog Zakona o turističkom i ostalom građevinskom zemljištu neprocijenjenom u postupku pretvorbe i privatizacije. Drugo, sve primjedbe, prijedlozi i mišljenja izneseni u raspravi uputit će se predlagatelju radi pripreme konačnog prijedloga zakona.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38467" n="1168">
					<seg xml:id="ParlaMint-HR_T6.S13.u38467.s0">Hvala. U ime Odbora za turizam, gospodin zastupnik, predsjednik odbora Marin Brkarić. Izvolite.</seg>
				</u>
				<u who="#BrkarićMarin" ana="#regular" xml:id="ParlaMint-HR_T6.S13.u38468" n="1169">
					<seg xml:id="ParlaMint-HR_T6.S13.u38468.s0">Gospodine predsjedniče, gospodine državni tajniče, kolegice i kolege zastupnici. Odbor za turizam Hrvatskog sabora na …/Govornik se ne razumije./… sjednici održanog 28. srpnja 2009. razmotrio je Prijedlog Zakona o turističkom i ostalom građevinskom zemljištu neprocijenjenom u postupku pretvorbe i privatizacije koji je predsjedniku Hrvatskog sabora dostavila Vlada aktom od 24. srpnja 2009. godine. Odbor za turizam raspravio je predmetni Zakon o turističkom i ostalom građevinskom zemljištu neprocijenjenom u postupku pretvorbe i privatizacije na temelju članka 140. Poslovnika Hrvatskog sabora kao zainteresirano radno tijelo. U ime predstavnika predlagatelja uvodno izlaganje o Prijedlogu Zakona o turističkom i ostalom građevinskom zemljištu neprocijenjenom u postupku pretvorbe i privatizacije podnijela je gospođa Vesna Žulj, v.d. ravnateljica u MInistarstvu pravosuđa. …/Govornik se ne razumije./… na početku svog izlaganja kako su već u više navrata pokušali izraditi zadovoljavajući prijedlog zakona od kojih su neki i prošli proceduru Vlade, ali zbog određenih pravnih dvojbi nisu bili u konačnici doneseni. Temeljna tendencija prijedloga zakona je rješavanje otvorenih pitanje, uređenja vlasničkopravnih odnosa na građevinskom zemljištu koje u postupku pretvorbe i privatizacije nije procijenjeno u vrijednost društvenog kapitala društvenih poduzeća, odnosno trgovačkih društava. Procjenjuje se kako je u kampovima, nije procijenjeno cirka 22 milijona zemljišta, dok se sveukupna površina zemljišta koja nije prilikom pretvorbe i privatizacije unešena u društveni kapital pravnih subjekata procjenjuje na 100 milijona metara kvadratnih. Ovim prijedlogom zakona definiraju se pojmovi turističkog i neprocijenjenog građevinskog zemljišta, zatim uređuju se titulari vlasništva nad zemljištem, posebno na zemljištu kampovima i posebno na zemljištu na kojem su izgrađeni hoteli i turistička naselja. Također se određuju i titulari vlasništva, odnosno suvlasništva, a vezano uz opseg procjene vrijednosti društvenog kapitala u postupku pretvorbe zemljišta i građevina. Uređuju se pitanja koncesija gdje su predviđeni omjeri da 60% naknade za koncesije pripada Republici Hrvatskoj, 40% jedinicama lokalne i područne (regionalne) samouprave na čijem se području nalaze kampovi. Također se regulira i pitanje razvrgnuća suvlasničke zajednice između Republike Hrvatske i trgovačkog društva. Vlada će ujedno osnovati poseban Fond za razvoj turističke infrastrukture i turističke resorne osnove, do čijeg će se osnivanja sredstva naknade za koncesiju uplaćivati u proračun Republike Hrvatske. Uređuje se i pitanje preostalog turističkog zemljišta na kojem je društveno poduzeće imalo pravo korištenja upravljanja, raspolaganja, a koje nije procijenjeno u vrijednost društvenog kapitala, a sada postaje vlasništvo jedinica lokalne samouprave na čijem se području nalazi, kao i činjenica da jedinica lokalne samouprave ne mogu otuđiti zemljište, osim iznimno prodati ga trgovačkom društvu ako je to nužno za redovnu uporabu građevine. Utvrđuje se i pravo kao i uvjet za naturalni povrat oduzetog zemljišta prijašnjim vlasnicima koji su pravodobno podnijeli zahtjev za povrat. Predstavnica predlagatelja, gospođa Vesna Žulj osvrnula se u svojem izlaganju na dopis Hrvatske udruge poslodavaca, udruge ugostiteljstva i turizma ističući podataka koji je formirana radna skupina koju čine predstavnici Ministarstva turizma i Ministarstva pravosuđa koji će razmotriti sve primjedbe i sugestije od zainteresiranih strana. Činjenica je da je prijedlog tek u prvom čitanju, te je zajednička težnja svih da se donese uistinu djelotvoran i efikasan zakon. U raspravi članova odbora istaknuli su potrebu donošenja zakona u cilju definiranja vlasničkopravnog statusa neprocijenjenog turističkog i ostalog građevinskog zemljišta u toku pretvorbe i privatizacije. Kako se radi o zemljištu na najatraktivnijim lokacijama koje se koristi bez naknade, reguliranjem pravnog statusa tog zemljišta ostvaruju se mogućnosti investicijskih aktivnosti u cilju daljnjeg razvoja hrvatskog turizma. Zatraženo je da predlagatelj preispita sukladno s prijedlogom zakona sa Zakonom o vlasništvu i drugim stvarnim pravima, Zakon o koncesijama, te da se skrate rokovi definirani člankom 29. i 36. prijedloga zakona. Izneseno je mišljenje da se izmijeni članak 15. zakona na način da se naknada od koncesije dijeli tako da jedna trećina pripadne Republici Hrvatskoj, jedna trećina općini i gradu i jedna trećina jedinici područne (regionalne) samouprave na čijem se području nalazi zemljište. Na temelju provedene rasprave Odbor za turizam Hrvatskog sabora većinom je glasova 5 za, 3 suzdržana odlučio prihvatiti Prijedlog Zakona o turističkom i ostalom građevinskom zemljištu u neprocijenjenom postupke pretvorbe i privatizacije. I drugo, sve primjedbe i prijedlozi izneseni u raspravi upućuju se predlagatelju radi pripreme i izrade konačnog prijedloga zakona. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38469" n="1170">
					<seg xml:id="ParlaMint-HR_T6.S13.u38469.s0">Hvala. Otvaram raspravu. U ime kluba SDP-a gospodin zastupnik Ivo Josipović. Izvolite.</seg>
				</u>
				<u who="#JosipovićIvo" ana="#regular" xml:id="ParlaMint-HR_T6.S13.u38470" n="1171">
					<seg xml:id="ParlaMint-HR_T6.S13.u38470.s0">Poštovani gospodine predsjedniče. Uvaženi predlagatelji, kolegice i kolege. Pred nama je zaista važan zakon. Radi se o jednom od onih zakona koji bi trebali sanirati neke stvari koje su se dogodile u pretvorbi i privatizaciji, koje nisu bile dobre. Pri tome valja naravno imati na umu da je dio problema nastao iz činjenice da je država dala uputu da se zemljište ne unosi uvijek u procjenu kod pretvorbe i privatizacije i da je time kumovala ovom lošem stanju kojem danas imamo. Procjene o zemljištu koje je predmet ovog zakona su različite i dosežu čak i do 600 tisuća kvadratnog metara, dakle riječ je o velikom nacionalnom bogatstvu. I dobro je da se problem riješi. Već dugo tražimo da se to uredi i evo sada je pred nama zakon. Nažalost, iako je zakon potreban, iako treba urediti pitanja, nije dobro da on izgleda ovako kao što izgleda i moram priznati da sam razočaran da ovakav tekst zakona izlazi iz Ministarstva pravosuđa. Naime, ovaj se zakon kosi s nekim elementarnim pravnim načelima s jedne strane i s druge strane prepoznajem zapravo rukopis jednog drugog ministarstva u ovom zakonu i nadam se da će Ministarstvo pravosuđa uzeti dirigentsku palicu i promijeniti one stvari koje zaista ne samo da neće riješiti problem, nego će dovesti do novih problema upravo zbog loše pravne regulative. Da krenem redom. Govori se o definiciji turističkog i ostalog građevinskog zemljišta, pri čemu treba biti svjestan da to nije jedino rep iz privatizacije i pretvorbe i da nema razloga da se i druge nekretnine ne urede na neki sličan način. Drugo, ako gledamo u članku 2. o čemu se radi. Zapravo govori se u stavku 2. ne govori se u kojem trenutku se smatra zemljište turističkim po kojem trenutku. Da li po onome kome je namjena određena u trenutku pretvorbe i privatizacije ili u trenutku sada stupanja zakona na snagu? Dakle to je nešto što treba apsolutno urediti. U članku 4. govori se kako to zemljište uživa status od interesa Republike Hrvatske uživa posebnu zaštitu prema Ustavu to je ograničenje prava vlasništva. Dakle, trebat će predvidjeti i neku naknadu u tome za takvu regulativu. Ima i nekih elemenata koji su protivne Ustavu, naprosto su protivne Ustavu. Evo malo samo ako može. Iz razloga jer država nema jednak status kao suvlasnik, kao drugi suvlasnik. U članku 7. se govori o razvrgavanju suvlasničke zajednice, na način da Hrvatska isplati drugom suvlasniku tržišnu vrijednost, pri čemu je ona ta koja određuje način i procjenu. I tu će se uvesti sporovi za koje sam siguran da će trajati desetljećima i da zakon s toga aspekta neće ostvariti svrhu jer će naprosto biti spor oko toga kako se utvrđuje ta naknada. I da li je moguće da ako imamo dvije ugovorne strane, jedna utvrđuje jednostranu naknadu i nudi je drugoj strani. Imamo nadalje članak 14. u kojemu Vlada određuje naravno najpovoljnijeg ponuditelja i ministar turizma sklapa ugovor. Nisam siguran da je to najfunkcionalnije rješenje. To bi trebalo vjerojatno razmotriti s toga aspekta. Nadalje, kada se dijeli koncesija, prema članku 15. vidljivo je da je došlo do jednog političkog dogovora, neću reći oligarhija, ali pojedinih faktora državne razine i lokalne razine da će se podijeliti ovako ili onako prihod sa aspekta koncesije, odnosno prodaje. Problem je u tome što se tu uvodi nejednak tretman u odnosu na onu drugu imovinu iz pretvorbe i privatizacije koja je prodana i imovine koja se utržila. Zašto je baš takav politički dogovor sačinjen? O tome bi se dalo razgovarati, ali takav je kakav je. Ali onda kada je već lokalna zajednica dobila neke novce, onda se postavlja pitanje zašto joj se nameće ograničenje kako da je troši, zato jer svu drugu imovinu, pa i onu koju je dobila po različitim osnovama i prodajom nema takvo ograničenje. I pitanje je da li je baš nužno da se stavlja takvo ograničenje lokalnoj samoupravi? Isto tako prestanak koncesije zbog javnog interesa. Bit će zanimljivo vidjeti tko će ga utvrditi, koliki će sporovi izaći iz toga kada Republika Hrvatska kaže da joj javni interes da raskine ugovor. Nadalje, postoje nedefinirani termini koji će isto tako izazvati probleme. U članku 18. se govori o tome da će trgovačko društvo steći će pravo vlasništva i građevine ispod. Da li je to stjecanje ex nunc ili ex tunc? Dakle to je ozbiljni pravni problem. Ja osobno mislim da je od početka vlasnik, barem ovako kako je navedeno. Ali ono što je posebno neprovedivo, da će postati vlasnik tlocrtne površine. Dakle, to se kosi sa elementarnim načelima vlasničkog i zemljišnog, knjižnog prava. Kako ćete iz jedne velike parcele izrezati jedan mali komad, čak i po pravilima koje postoje, koje je ova država propisala. Nije moguće to napraviti kada je manja površina. Postoje ograničenja kod parcelacija i to naprosto neće biti provedivo. Osim toga da ne govorim da se zaista kosi sa načelom ... /Govornik se ne razumije./ ... i da ovo što ovdje piše je ozbiljna povreda građanskog prava. U članku 19. se govori o procjeni dijela zemljišne čestice. Dakle, tu je isti problem. Isto je formulacija, steći će pravo vlasništvo procijenjenog zemljišta. Dakle, odlukom upravnog tijela što je protivno konvenciji inače i to odlukom upravnog tijela se na ovakav način ne bi trebalo stjecati zemljište. U članku 21. je opet predviđen mrtvi kapital za lokalnu samoupravu jer se kaže da jedinice lokalne samouprave ne može otuđiti ni na drugi način raspolagati stečenim zemljištem osim što može dati Republici Hrvatskoj, može otuđiti što je isto pitanje racionalnosti. Zamislite ako lokalna samouprava želi neki &quot;joint venture&quot; ili ako želi podići kredit ili bilo što po ovoj odredbi je to za lokalnu samoupravu naprosto mrtvi kapital i to nije dobro. Moglo bi se još dalje redom ići. I postavlja se naravno pitanje koje je suštinsko a to je ako se već ide u sanaciju povreda iz pretvorbe i privatizacije da li se to radi na dobar način jer recimo kampovi. Oni koji su imali kampove koristili su ih koliko godina za badava i ne predviđa se koliko vidim nikakva naknada za ono što je netko 19, 18 ili 17 godina koristio zemljište velike vrijednosti i to je ozbiljni politički problem jer se ispostavlja da Republika Hrvatska ne brine o svojoj imovini i da je dopustila da netko 10, 15 ili 18 godina koristi poljoprivredno zemljište, pardon građevinsko zemljište, kampove a da za to ne plati Republici Hrvatskoj nikakvu naknadu. To je politički problem, to je ekonomski problem i u vrijeme kada Republika Hrvatska ima ozbiljne ekonomske probleme ovakvo rješenje je zapravo odricanje u ime privatnog interesa i morali bi razmisliti o rješenju u kojem Republika Hrvatska dobije pravičnu naknadu za besplatno korištenje, do sada besplatno korištenje kampova i drugog zemljišta. Isto tako, u članku 32. se otvaraju ozbiljni ustavno-pravni problemi vezano za režim onog zemljišta gdje su podneseni zahtjevi za povrat temeljem Zakona o naknadi za imovinu oduzetu za vrijeme jugoslavenske komunističke vladavine. Tu će doći do konflikta normi ovog zakona i zakona koji uređuje osnovnu materiju. I očekujem da će se i ovdje pojaviti ozbiljni ne samo sudski sporovi u redovnom sudovanju nego i sporovi ustavno-pravne naravi. Da zaključim, načelno ovakav zakon treba i podržavam u ime kluba SDP-a odluku da se zakonu pristupi. Međutim, rješenja koja su ovdje nisu dobra ni sa ekonomskog stanovišta što se tiče interesa Republike Hrvatske jer se opet nedosljedno rješava pitanje, opet se nekima pogoduje, nekima se sankcionira po onom parafraziranog načela &quot;tko je jamio jamio&quot; se naprosto žmiri nad činjenicom da je netko hrvatsku imovinu koristio dvadesetak godina a da za to ne plaća ništa. I kažem, pravno tehnička rješenja su vrlo loša i otvorit će brojne praktične probleme i otvorit će brojne sporove koji će u konačnici spriječiti da se svrha zakona ostvari onako kako bi to trebalo. Jednom riječju, preporuka ministarstvu. Neka Ministarstvo pravosuđa uzme ovaj zakon u svoje ruke, neka ne bude &quot;ghost rider&quot; kao što bi to reklo iza ovog zakona i neka materiju uredi sukladno načelima prava a ne sukladno načelima nekih interesa koji ne vode računa o pravnim zasadama. Zahvaljujem.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38471" n="1172">
					<seg xml:id="ParlaMint-HR_T6.S13.u38471.s0">Hvala. Imamo jedan ispravak gospođa Dubravka Šuica.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u38472" n="1173">
					<seg xml:id="ParlaMint-HR_T6.S13.u38472.s0">Ispravila bih netočan navod gospodina Josipovića koji je kazao da se inače lokalnoj zajednici ne ograničava namjena sredstava što je ovim zakonom člankom 15. predviđeno. Upravo onaj novac koji se zaradio iz prodaje stanarskih prava je ograničen baš za u stambene fondove, tako da nije točno da ne postoji situacija gdje je ograničeno trošenje novaca na lokalnim razinama.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38473" n="1174">
					<seg xml:id="ParlaMint-HR_T6.S13.u38473.s0">Hvala. U ime kluba HDZ-a gospođa zastupnica Ana Lovrin. Izvolite.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38474" n="1175">
					<seg xml:id="ParlaMint-HR_T6.S13.u38474.s0">Hala lijepa. Gospodine predsjedniče Hrvatskoga sabora, gospodine državni tajniče, kolegice i kolege. Klub Hrvatske demokratske zajednice podržat će Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije. Mi smatramo da je ovaj zakon nužno donijeti što hitnije i što prije kako zbog zaštite općih društvenih i državnih dobara, jednako tako i radi omogućavanja daljnjeg djelovanja razvoja i investicija trgovačkih društava u području turističke i ugostiteljske djelatnosti. Pitanje neriješenih vlasničko-pravnih odnosa i vlasničko-pravnog statusa zemljišta koje nije procijenjeno u temeljni kapital prilikom pretvorbe društvenih poduzeća datira još iz vremena donošenja Zakona o pretvorbi društvenih poduzeća i Zakona o privatizaciji, dakle iz ranih devedesetih godina prošlog stoljeća. Naime, Zakonom o pretvorbi društvenih poduzeća iz 91. utvrđen je način pretvorbe društvenih sredstava u sredstva s poznatim titularom vlasništva i to tako da je razlika aktive i pasive poduzeća činila društveni kapital a u aktivu je ulazilo i sve zemljište za koje se moglo dokazati pravo vlasništva odnosno pravo korištenja, upravljanja i raspolaganja. Taj je zakon trebao stvoriti temelj za daljnju privatizaciju. No, dogodilo se u dosta slučajeva a čuli smo tu kako je to kolega prethodno rekao da je i država kumovala ovom lošem stanju ali ja bih rekla ovako. U slučajevima na području gdje se radilo o pretvorbi trgovačkih društava turističke i ugostiteljske djelatnosti je zaista tada bio zaključak Ministarstva turizma a na tragu strategije razvoja hrvatskog turizma koji je rekao da u politici gospodarenja turističkim prostorom se polazi od načela da se građevinsko zemljište u društvenom vlasništvu na kojem su izgrađeni turistički kapaciteti ne bi prodavalo već bi se isključivo davalo u koncesiju. S tim u vezi zemljište se u postupku privatizacije izuzima iz procjene vrijednosti društvenog poduzeća i u skladu s tim načelima politike koncesija u turizmu potrebno je iznijeti, doraditi i donijeti odgovarajuću zakonsku regulativu. Dakle, stanje je loše jer to gotovo 18 godina nije riješeno, ali ja se sada pitam bi li bilo još lošije ili bi opet bilo govora o tome tko je jamio jamio da se tada procijenilo i po tadašnjim cijenama po kojima su se privatizirala ta zemljišta u jednom dijelu, da su najvrjedniji državni resursi u području, turističkom području, sada nečije vlasništvo po toj cijeni. Odbor za turizam 2000. godine zaključkom je obvezao Vladu na prijedlog zakona koji će riješit ovo pitanje. U međuvremenu je stupio na snagu i Zakon o privatizaciji, Zakon o vlasništvu i drugim stalnim pravima, Zakon o naknadi za imovinu oduzetu za vrijeme jugoslavenske komunističke vladavine, koji svi sadržavaju odredbe o rješavanju vlasničkog statusa neprocijenjenih nekretnina, ali koje se u praksi nije do kraja primjenjivalo zbog nedorečenosti, kolizije, odnosno različite sudske prakse i upravnih tijela. Naime, članak 47. Zakona o privatizaciji jasno je odredio da sve neprocijenjene dionice, udjeli stvari i prava postaju vlasništvo Hrvatskoga fonda za privatizaciju, naravno ako to ne utječe na tehnološku cjelinu i na djelovanje toga trgovačkoga društva, ali zbog nedonošenja niza podzakonskih propisa ovaj članak Zakona o privatizaciji u praksi se nije provodio. Članak 390. Zakona o vlasništvu također je rekao i utvrdio iznimke od prava stjecanja vlasništva pretvorbom upravljanja, korištenja i raspolaganja u slučaju neprocijenjenih nekretnina i rekao je da će se to utvrditi donošenjem posebnoga zakona. Izmjenama Zakona o vlasništvu jasno je definirano koje nekretnine mogu postati vlasništvo pretvorenoga trgovačkog društva, dakle samo one čija je vrijednost procijenjena u kapital društva i koje su iskazane u rješenju o iskazu kapitala. Ja moram reći da je to bilo određeno i prije izmjena i dopuna Zakona o vlasništvu, ali je činjenica da zbog nekih pravnih shvaćanja, pravnih teoretičara se događalo u praksi drugačije, pa je teorijom univerzalne sukcesije koja je sugerirana i sudovima, zapravo došlo do niza nezakonitih uknjižbi. Također, Zakon o vlasništvu riješio je i odnos pretvorbe i denacionalizacije gdje je jasno rekao da se vlasništvo pretvorbom prava upravljanja, korištenja i raspolaganja može steći pod uvjetom da nije u sukobu s pravima na kojima u bivšim društvenim stvarima pripadaju prava drugim osobama na temelju propisa o denacionalizaciji. I na kraju, govorim malo o povijesti zato što je dugo vrijeme rješavanja ovoga pitanja, dakle i 2002. klub IDS-a uputio je u saborsku proceduru jedan prijedlog zakona, ali on tada nije prihvaćen od strane koalicijske Vlade jer se reklo da se ne može izmjenom Zakona o privatizaciji riješiti ovaj problem, već se nalaže i ide prema tome da se to riješi jednim posebnim zakonom. Evo, upravo danas je taj i takav posebni zakon ovdje pred nama. U praksi se, kao što sam rekla, nažalost dogodilo još nešto gore. Ne samo da je ostao neriješen vlasničko-pravni status, ne samo da su pojedina trgovačka društva godinama koristila te resurse bez ikakve naknade, što bi isto trebalo riješiti, dogodilo se još gore, da je došlo do jednog cijelog niza nezakonitih uknjižbi na području pojedinih sudova u Hrvatskoj. I to upravo stoga, kao što sam rekla, što su iz pojedinih pravničkih krugova dolazile sugestije da se to upravo tako rješava po načelu teorije univerzalne sukcesije, što znači da je pretvoreno u novo trgovačko društvo, pretvoreno vlasnik svega onoga što je ikada bilo u režimu prava korištenja, upravljanja ili raspolaganja bivšeg poduzeća. Ponavljam, to je danas rezultiralo stotinama tisuća kvadratnih metara nezakonito uknjiženoga vlasništva koje su neki subjekti stekli bez da su za to i lipu i kunu platili Hrvatskoj državi. Događa se nešto što je još gore, a da se zbog, ja bih rekla, prepucavanja između državnih institucija o tome čiji je posao to ispravljati, zbog juristeraja oko nadležnosti obzirom na upis kulture u zemljišnim knjigama i katastru, tumači da se više ništa ne može poduzeti, umjesto da se upregnu sve pravne snage, sva pamet i da se nađe način da se državi Hrvatskoj i hrvatskom narodu vrati ono što mu je oteto. Dakle, današnja situacija je sljedeća. Ako uzmemo u obzir neprocijenjeno zemljište u kampovima to je oko 22 milijuna kuna kvadratnih metara, to je nekom drugom računicom otprilike vrijednost od 30 milijardi kuna, da ne govorimo o drugom neprocijenjenom građevinskom zemljištu izvan kampova, ali i iznad turističkih područja, jer u pripremi ovog zakona se došlo do podataka da neprocijenjeno građevinsko zemljište nije samo u području jadranske obale, samo u turističkim područjima, već da i u slučaju pretvorbe društvenih poduzeća u unutrašnjosti u krugovima tvornica je također ostalo neprocijenjenoga građevinskog zemljišta. Stoga ponavljam, nužno je donijeti ovaj zakon. Ovaj zakon, ja se ne bih složila sa kolegom Josipovićem da su svi pravni instituti, sve što je ovim zakonom riješeno da je loše. Ono će svakako trebat određenu doradu i zato je danas ovo prvo čitanje da mi svi sa svojim sugestijama pomognemo da u drugom čitanju dobijemo jedan kvalitetan tekst zakona. Dakle, ovaj zakon definira pojam turističkoga zemljišta kao zemljišta koje nije procijenjeno u vrijednosti kapitala, a za koje je dokumentima prostornog uređenja utvrđeno da su oni namijenjeni ugostiteljskoj turističkoj namjeni, definira pojam ostaloga građevinskog zemljišta u smislu ovoga zakona, definira pojam trgovačkog društva da se zna da je to ono društvo koje je nastalo danas, koje je nastalo pretvorbom društvenog poduzeća u području ugostiteljske turističke djelatnosti. Ovaj zakon utvrđuje turističko zemljište kao dobro od interesa za Republiku Hrvatsku i kao dobro koje uživa njezinu posebnu zaštitu. To je dobro i sva ograničenja o kojima smo čuli da nisu dobra, ja držim da su ona upravo ovako kako su stipulirana dobra. Zašto? Zato što se radi o najvrjednijim državnim resursima i zato što takva rješenja ostaju na tragu koncepcije da se to zemljište ne rasprodaje, već da ono ostaje u državnom vlasništvo, odnosno u vlasništvu jedinica lokalne samouprave, a da se ono koristi na način da se daje u koncesiju ili da se daje pravo građenja. Nije ništa loše u tome da država kaže da će dio toga zemljišta prenijet u vlasništvo jedinica lokalne samouprave, ali neće prenijet u vlasništvo jedinica lokalne samouprave da bi one to prodavale, da bi se na tome zarađivao novac, a da to ne bi ostalo u turističke svrhe, dakle ovim se zakonom kaže država će to prenijet u vlasništvo lokalnih jedinica, ali će one to koristit isključivo u svrhu turizma, dakle dat će koncesiju ili će dati pravo građenja sukladno protorno-planskoj dokumentaciji. Jednako tako određuje se da će se novac koji je dobiven bilo od koncesijske naknade, bilo od naknade za pravo građenja koristiti isključivo u svrhu poticanja i razvoja turističke djelatnosti i da će se iz njega graditi turistička infrastruktura. To također ima logike. Ono što mi i ja evo držim dvojbenim o čemu bi se moglo razmisliti, a to je o odredbi članka 15. koji stipulira da će se osnovati poseban fond za razvoj turističke infrastrukture i turističke resursne osnove. Dvojimo da obzirom na, evo upravo namjeru Vlade da pretrese sve fondove, agencije, zavode itd. pitanje je je li nužno osnivati posebni fond koji onda zahtijeva svoju upravljačku strukturu, sredstva za rad, prostor za rad? Da li je to nužno? Jer mislimo da bi trebalo razmisliti da li se u svrhu turizma ta sredstva mogu koristiti jednostavno preko pozicije, proračunske pozicije Ministarstva turizma. Naravno kao što sam rekla, ovaj zakon je u prvom čitanju. Niz je instituta koji su dobro postavljeni na tragu koncepta onoga i razloga onih zbog kojih ovo zemljište i nije procijenjeno početkom '90.-ih godina. Naravno da institute koji su predviđeni se može dograditi, pogotovo u dijelu parcelacije gdje je nedorečeno za neke postupke kojima je određen rok, recimo za parcelaciju gdje se nalaže rok jedinicama lokalne samouprave i turističkim društvima. Nema predviđene posljedice što ako u određenom roku ne parceliraju ove čestice, a u sljedećem članku je utvrđena posljedica i sankcija ako te čestice se ne utvrde pred tijelom za imovinsko-pravne poslove, ne utvrdi vlasništvo i nositelj vlasništva da će onda to postat državno vlasništvo. Tu posljedicu bi trebalo ugraditi i u prethodni članak o parcelaciji. Također je bilo rečeno da su neke dvojbene, ustavno dvojbene odredbe, poglavito u konfliktu normi u odnosu na bivše reguliranje prava bivših vlasnika na ovom zemljištu. Naravno, te odredbe se također mogu razgradit, ali držimo da se ne zadire u različito rješenje u odnosu na Zakon o naknadi, već se samo u ovom zakonu kao lex specialis određuje i precizira pitanje privedenosti namjene nekad oduzetih nekretnina koje su sada u postupku vraćanja po Zakonu o naknadi i u svim uvjetima i pod svim uvjetima koje propisuje Zakon o naknadi za oduzetu imovinu. Evo još jedanputa, klub Hrvatske demokratske zajednice podržava prijedlog ovoga zakona i sugerira predlagatelju da sve primjedbe koje su iznijete sasluša i da ih pokuša ugraditi do 2. čitanja. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38475" n="1176">
					<seg xml:id="ParlaMint-HR_T6.S13.u38475.s0">Hvala. U ime kluba HNS-a, gospodin zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38476" n="1177">
					<seg xml:id="ParlaMint-HR_T6.S13.u38476.s0">Uvaženi gospodine predsjedniče, predstavnici hrvatske Vlade, kolegice i kolege. Pred nama je jedan vrlo značajan zakon, zakon koji ima za cilj pokriti jednu izrazito štetnu pravnu prazninu koju imamo u ovom području. Prigovor koji smo dobili sa terena od naših kolega u gradovima, općinama i županijama, priobalnim posebno jeste da nažalost nisu konzultirani u pripremi teksta prijedloga zakona, što nije dobro i svakako treba nastojati korigirati to do drugoga čitanja. Kolegice i kolege, ako sam jučer kod poreza na vozila, plovila i zrakoplove upotrijebio izraz ementaler, onda danas bih govorio o podgrupi super ementaler. Vidjet ćete zašto. Naime, pravna praznina omogućila je da se godinama i godinama ovi najljepši tereni koriste bez ikakve naknade, bez ijedne jedine lipe koja bi ušla u državni, županijski ili lokalni proračun. Kolegice i kolege, ja vas pozivam da budemo strpljivi, da pokušamo napravit jednu malu simulaciju, da ne podcijenimo značaj ovog zakona. Stotina milijuna četvornih metara zemljišta, o tome danas raspravljamo, stotinu milijuna. Da smo uspjeli naplatiti naknadu za koncesiju barem 1 euro po metru kvadratnom u proteklih 18, 19 godina bili bi, što mislite koliko ubrali? 2 milijarde eura, ili prevedeno na hrvatski 15 milijardi kuna. Kolegice i kolege, što bi predsjednica Vlade danas dala da joj netko nepovratno na stol stavi 15 milijardi kuna? Što mi ministar Šuker napravio da mu netko na stol stavi nepovratno 15 milijardi kuna? No kolegice i kolege, time priči nije kraj. Ova pravna praznina nažalost onemogućila je zbog nepostojanja nositelja vlasništva da se vrše investicije, da se popravi kvaliteta ponude od smještajnih, sportsko-rekreativnih, ugostiteljskih i drugih sadržaja. Kolegice i kolege, budimo iskreni ne radi se o 15 milijardi kuna. Taj broj zbog ove druge štete moramo množiti sa faktorom barem 5, 10, pa i daleko više. I dolazimo do iznosa od preko stotinu milijardi kuna u 20 godina. Kolegice i kolege to je iznos cjelokupnog hrvatskog proračuna. Kolegice i kolege, radi se samo o jednom zakonu kojeg ja svrstavam u grupu ementaler zakona i jednom jedinom zakonu, a takvih ima jako puno. Vidite kamo je novac odlazio, odnosno nije dolazio i zbog čega nije dolazio. Sad možemo si postaviti pitanje zašto je ovaj zakon bio u nečijoj ladici toliko godina? To je dobro pitanje. To se odnosi na sve vlade u međuvremenu koje je Hrvatska imala. Da ne misli netko da ovdje prozivam samo ovu Vladu. Kolegice i kolege, ovaj je zakon evo utrpan u grupu nazovimo ih antirecesijskih zakona, jasno bez ikakve osnove se on našao ovdje danas u ovoj grupi, jer ovdje se ne radi o krivici i recesiji koja je krenula iz Sjeverne Amerike i Europe. Ovdje se kolegice radi o krivici znate koga? Južne Amerike i Afrike. Naime tamo se proizvodi kava, a mješavina tih dviju kava je najvrjednija i najbolja, najkvalitetnija kava koja se prodaje. Mi ćemo u Hrvatskom saboru tek prekosutra imati obvezu plaćanja kave. Do sad su naše kave bile besplatne, međutim. Molim vas. Znate što mislim reći. Niste iz svog džepa plaćali kad vam je netko dolazio u goste, nego. Molim vas. U klubu ste naručili i na klubu ste dobili. Molim vas. Kolegice i kolege, za razliku od nas to je nebitno, vidjet ćete zbog ovog što ću reći dalje. Međutim, u nekim hrvatskim državnim institucijama, u nekim fondovima kave nisu nikada bile besplatne, za neke se plaćalo i do 50 tisuća eura. I nakon što ste dobro platili tu vrijednu i kvalitetnu kavu, onda ste bili zaštićeni, dobili ste anđela čuvara koji vas je godinama štitio od daljnjih nameta. I ti ljubitelji kave dakako nisu marili za ove štete koje su proizašle iz posljedica nepostojanje pravne regulative u ovom području. To je kolegice i kolege zločin. To je zločin. Dakle ponovit ću još jednom, ogromna šteta koju samo u simulaciji koju sam vam prikazao iznosi preko stotinu milijardi kuna. Glede samoga zakona, bit ću vrlo kratak, jer je kolega Josipović pravne aspekte vrlo detaljno obrazložio i mogu samo reći predlagateljima da i klub HNS-a ima iste primjedbe koje smo čuli vezane uz članak 11., članak 15., članak 28., članak 23., vezano uz Fond za razvoj turističke infrastrukture, vezano uz članak 36., moramo reći dakle ona klasična hrvatska priča, kolegica Lovrin je već upozorila na dio tih nelogičnosti gdje se kaže da će se provedbeni akti donijeti u roku od 6 mjeseci od dana stupanja na snagu ovog zakona. Međutim ti provedbeni akti nužni su za radnje iz članka 21. i 27. ovog zakona, a za to je predviđeno također 6 mjeseci. Prema tome, dajmo pokušajmo se potruditi da do drugog čitanja ispravimo niz nelogičnosti. Ovaj je zakon potreban Hrvatskoj, ovaj je zakon jako potreban Hrvatskoj, ali ne u ovom obliku.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38477" n="1178">
					<seg xml:id="ParlaMint-HR_T6.S13.u38477.s0">Hvala. Imamo ispravke. Gospodin Damir Kajin, prvi.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38478" n="1179">
					<seg xml:id="ParlaMint-HR_T6.S13.u38478.s0">Odustajem. Reći ću u diskusiji sve. Neću.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38479" n="1180">
					<seg xml:id="ParlaMint-HR_T6.S13.u38479.s0">Hvala. Gospođa Božica Šolić.</seg>
				</u>
				<u who="#ŠolićBožica" ana="#regular" xml:id="ParlaMint-HR_T6.S13.u38480" n="1181">
					<seg xml:id="ParlaMint-HR_T6.S13.u38480.s0">Hvala lijepa gospodine predsjedniče. Evo poštovani kolega Dorić u ime svoga kluba, kluba HNS-a, rekao je neistinu u svojoj raspravi, pa evo dužna sam da reagiram i da ispravim. A to je da u Hrvatskom saboru u kafićima se ne plaća kava. I to nije točno kolega Dorić. U kafićima, u Saboru se plaća kava i svi zastupnici koji smo tu u Hrvatskom saboru, a ja sam bila i službenik od '95. godine, uvijek se je kava plaćala u kafićima. Oslobođeni plaćanja su bili odbori i kabineti predsjednika iz tog razloga što je takva domena posla, jer primaju stranke. To je točno, ali i klubovi. Ali kolega Dorić vi ste drugi mandat ovdje u Saboru i pa valjda ste popili jedanput kavu na račun svog džepa, a ne na račun svog kluba. Hvala lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38481" n="1182">
					<seg xml:id="ParlaMint-HR_T6.S13.u38481.s0">Hvala.Gospodin Krešimir Gulić, ispravak.</seg>
				</u>
				<u who="#GulićKrešimir" ana="#regular" xml:id="ParlaMint-HR_T6.S13.u38482" n="1183">
					<seg xml:id="ParlaMint-HR_T6.S13.u38482.s0">Evo ispravio bih netočan navod kolege Dorića koji je rekao da se u Saboru, da se pije besplatna kava. Kolega, evo mene osobno jučer čitamo na portalima da saborski zastupnici više neće piti besplatnu kavu ni čitati novine besplatno. Ja u ovih godinu i pol nisam popio ni jednu besplatnu kavu, niti sam pročitao besplatne novine. To dobivaju klubovi, a mi saborski zastupnici svoje kave, svoje novine, svoj gablec i svoj parking uredno plaćamo. Prosim vas da evo ne širimo neistine javnost, onda se ne čudimo kad novine pišu o tome, a mi to sami govorimo. Hvala.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38483" n="1184">
					<seg xml:id="ParlaMint-HR_T6.S13.u38483.s0">Ispravak, gospodin Josip Đakić.</seg>
				</u>
				<u who="#ĐakićJosip" ana="#regular" xml:id="ParlaMint-HR_T6.S13.u38484" n="1185">
					<seg xml:id="ParlaMint-HR_T6.S13.u38484.s0">Gospodine predsjedniče, ispravit ću netočan navod kolege Dorića gdje je ustvrdio da saborski zastupnici piju besplatnu kavu u Saboru i da je dosta toga. Naime nikada nismo popili besplatnu kavu, uvijek smo svoju kavu platili i svoj sok smo platili u Hrvatskom saboru i nikada nije bilo besplatnih narudžbi koje bi plaćao netko treći i ne daj Bože hrvatski građani. Okarakterizirali smo zajedno sa hrvatskim medijima od strane vas, vašega kluba HNS-a da pijemo besplatno, da imamo sve besplatno. Čuli ste i sami i parkiranje i sve ostalo. Vaš klub HNS-a puno bi trebao drukčije brinuti o vašim kadrovima. Kao što je Mesić rekao da je gangster nad gangsterima vaš gospodin Radimir Čačić. Vjerojatno je gospodin predsjednik u pravu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38485" n="1186">
					<seg xml:id="ParlaMint-HR_T6.S13.u38485.s0">Nemojmo. Pustimo što je tko rekao neka on govori. Ne moramo mi ponavljati. I drugo. Još imamo jedan ispravak, budimo strpljivi. Gospodin Anđelko Mihalić.</seg>
				</u>
				<u who="#MihalićAnđelko" ana="#regular" xml:id="ParlaMint-HR_T6.S13.u38486" n="1187">
					<seg xml:id="ParlaMint-HR_T6.S13.u38486.s0">Pa gospodine predsjedniče. Evo ja sam htio reći sve ovo što su rekli moji prethodnici, ali nema smisla ponavljati i za gospodinom Đakićem i za gospodinom Gulićem. Naime, to je stvarno točno i ta fama oko toga restorana ovdje u Saboru itd. sve što smo do danas barem godine koje sam ovdje, popio platio sam isto kao i u onoj firmi gdje sam radio prije, općini bilo gdje i drugdje. O restoranu tome pišu novine. Ja sam očekivao da je to restoran kao u Esplanadi. Nije. Najobičniji restoran, kao svaki restoran kao u malo boljoj tvornici. Nisam htio reći menza. Vele menza. Ako se ukine ići ćemo negdje van. A i ovo sa garažom. Ja sam danas došao prvi puta sa svojim vozilom. Milim da je dosta za saborske zastupnike i podcjenjivanje i ponižavaju da moraj desetak kilometara ostavljati automobile i voziti se ovdje baš kao kada smo bili studenti. Hvala lijepo.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38487" n="1188">
					<seg xml:id="ParlaMint-HR_T6.S13.u38487.s0">Hvala.</seg>
				</u>
				<u who="#MihalićAnđelko" ana="#regular" xml:id="ParlaMint-HR_T6.S13.u38488" n="1189">
					<seg xml:id="ParlaMint-HR_T6.S13.u38488.s0">A to je najviše zbog toga, jer evo vidite kao što je gospodin Dorić danas govorio on je svjestan da nije govorio istinu.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38489" n="1190">
					<seg xml:id="ParlaMint-HR_T6.S13.u38489.s0">Hvala. U ime kluba HSS-a gospodin zastupnik Stanko Grčić. Izvolite.</seg>
				</u>
				<u who="#GrčićStanko" ana="#regular" xml:id="ParlaMint-HR_T6.S13.u38490" n="1191">
					<seg xml:id="ParlaMint-HR_T6.S13.u38490.s0">Poštovani predsjedniče Hrvatskog sabora, poštovani državni tajniče, poštovane kolegice i kolege. Turizam je nedvojbeno jedna od najvažnijih gospodarskih grana Republike Hrvatske. Ovaj zakonski prijedlog donosi pozitiva iskorak u daljnjem razvoju toga sektora i to kroz stvaranje kvalitetnijih uvjeta poslovanja subjekata koji se bave tom djelatnošću. Naime, jedno od najsloženijih pitanja koje je do sada opterećivalo turizam i mučilo hotele ali i kampove je svakako pitanje turističkog zemljišta, odnosno njegov vlasnički status. Nerijetko je riječ o zemljištu na najatraktivnijim lokacijama koje hotelske tvrtke i vlasnici kampova za sada koriste bez ikakve naknade. Prema procjenama u pitanju je čak 100 milijuna kvadratnih metara, od toga samo u kampovima u kapital društva nije procijenjeno i uneseno više od 22 milijuna kvadratnih metara takvog zemljišta. Ostalo je zemljište na kojem su izgrađena turistička naselja i hoteli bez rješavanja toga složenog pitanja ne može se očekivati razvoj turizma, budući da je upravo sređeno vlasničko stanje preduvjet obnovi i proširenju postojećih hotelskih kapaciteta i kampova. Mi u Hrvatskoj seljačkoj stranci podržavamo donošenje ovog zakona i to iz više razloga. Privi je što 18 godina nije riješeno pitanje vlasništva nad najboljim turističkim zemljište. Što 18 godina nitko ne ubire naknadu za korištenje zemljišta, a kojeg vidimo da ima čak preko 22 milijuna kvadrata na kojima se prostiru kampovi. I ono što je još važnije, država godišnje gubi preko milijardu kuna, što znači da u proteklih 18 godina je država izgubila iz svog proračuna ili nije ubrala a imala je mogućnosti, preko 10-ak milijardi kuna. U raspravi o rebalansu čuli smo da je cilj rebalansa i povećati prihode proračuna, a ne samo smanjiti rashode. I to upravo tamo gdje novi porez nije dodatno opterećenje. Po nama zahvatiti treba tamo gdje se ima zahvatiti što, a to je upravo ovo područje o kojem sada govorimo, jer vidimo da smo propustili prihodovati preko desetke milijardi kuna u proteklih 18 godina, što znači da evo i po broju kvadrata koji se koriste u kampovima, prihodovati se može sigurno svake godine preko jedne milijarde. Još 2004. godine održana je rasprava saborskog Odbora za turizam na temu &quot;Problemi i moguće rješavanje vlasničko-pravnog statusa tzv. turističkog zemljišta u postupku pretvorbe koje nije ušlo u temelj kapitala trgovačkih društava u sektoru turizma&quot;. I tada u raspravi su sudjelovali stručnjaci iz različitih područja, kao i predstavnici ministarstava, predstavnici društava iz područja turizma. Ovo spominjem jer je već tada ukazano na postojeće probleme, kao i na moguća rješenja istih. I danas se moramo složiti da status predmetnog zemljišta koje nije procijenjeno u temeljni kapital društva, a koje društvo posjeduje, što znači da sa njime gospodari, nije riješeno. Od takvog statusa nemaju koristi niti lokalna samouprava niti država. A trgovačka društva koja ga posjeduju onemogućena su da u njega ulaže, odnosno da pridonose gospodarskom razvoju. Razvoj turizma kao izuzetno važne gospodarske grane omogućio bi se rješavanjem ovih problema, ali i plaćanjem naknade za ovo zemljište osigurao bi se veliki ili dobar iznos prihoda u državnom proračunu. Neizvjesnost oko vlasništva i korištenje tih nekretnina, onemogućuje investicijska ulaganja kao i sklapanje pravnih poslova, vezano za korištenje toga zemljišta. Sve to navedeno onemogućuje unapređenje kvalitete turističkog proizvoda. Vjerujemo da ovo neodrživo stanje u razvojnom smislu se ipak počinje rješavati, te je kroz ove odredbe ovog zakona se utvrđuju titulari vlasništva, utvrđuje se koncesija, odnosno naknade za koncesiju i rješava se niz drugih problema koje do sada nisu bili riješeni. Ovim odredbama otklanja se pravni vakuum i postavlja se pravna sigurnost u korištenju nekretnina, što znači da se otvara mogućnost investicijske aktivnosti nad turističkim zemljištem. Reguliranje statusa takvog zemljišta, vrlo je složen pravni problem, kojeg je potrebno regulirati ne samo zbog sigurnosti dosadašnjih korisnika, već i interesa građana Republike Hrvatske. Naime, rješavanje toga pitanja omogućit će i realizaciju naknade koju bi hotelijeri trebali plaćati, odnosno vlasnici kampova za zemljišta na kojem su smješteni. Kako do sada to nije bio slučaj, država je pretrpjela kao što sam i ranije istakao dosta veliku štetu. S druge pak strane, niti korisnici tog područja ne mogu biti zadovoljni takvim stanjem. Naročito je to izraženo kod kampova budući da je definiranje vlasništva zemljišta preduvjet za rad i razvoj te je bez njega teško očekivati ulaganje i gradnju u smjeru poboljšanja kvalitete ponude kao ishođenje dozvola potrebnih za rad i legalizaciju postojećih objekata te novu kategorizaciju kampova. Tako neriješen status tog turističkog zemljišta stvara pravnu nesigurnost te onemogućuje razvoj turističkih proizvoda a ponegdje nažalost dovodi i do konfliktnih situacija. Sve to plaši i potencijalne ulagače u turizam u Hrvatskoj. No isto tako je važno istaknuti da je interes građana ove zemlje da svoje najatraktivnije zemljište što je dugoročnije i bolje iskoriste a ne da ostvare jednokratnu dobit prodajući ga. Ovim zakonskim prijedlogom osigurava se zaštita turističkog zemljišta kao i zemljišta od interesa za Republiku Hrvatsku i to što se tiče stjecanja vlasništva, raspolaganja i njegovo korištenje. Smatramo da je zakon razvojno usmjeren i da će Vlada svojim odlukama odnosno uredbama kao što smo čuli urediti kriterije, mjerila i uvjete vezano za davanje koncesije i time omogućiti dodatno ulaganje u sektor turizma. Klub zastupnika Hrvatske seljačke stranke pozdravlja i podržava donošenje ovog zakona na kojeg se dugo čekalo. Vjerujemo da će ovaj zakonski prijedlog omogućiti kvalitetnijim investitorima da ulažu u hrvatski turizam i dalje razvijaju ponudu ali isto tako i zaštititi interes hrvatskih građana u smislu dugoročnog korištenja tog najatraktivnijeg zemljišta. Hvala vam lijepa.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38491" n="1192">
					<seg xml:id="ParlaMint-HR_T6.S13.u38491.s0">Hvala. U ime kluba IDS-a gospodin zastupnik Damir Kajin.</seg>
				</u>
				<u who="#KajinDamir" ana="#regular" xml:id="ParlaMint-HR_T6.S13.u38492" n="1193">
					<seg xml:id="ParlaMint-HR_T6.S13.u38492.s0">Poštovani gospodine predsjedniče, cijenjeni gospodine državni tajniče, uvažena gospodo zastupnici. Jasno je da to pitanje treba već jednom riješiti. Još tamo 97. pred 12 godina IDS je prvi puta predlagao da se to pitanje tzv. turističkog zemljišta stavi ad acta. Istina je i ono što je rekla gospođa Lovrin, predlagali smo mi to i koalicionoj Vladi ali ni tada te 2002. i nakon toga nije bilo spremnosti riješiti jedno usuđujem se reći za hrvatski turizam ali ja bih rekao i za dignitet ove zemlje jedno od ključnih pitanja. Ono za čime ja osobno žalim što se vjerojatno to pitanje neće riješiti ni ove 2009. godine. Pitanje je da li će biti vrijeme. Siguran sam da nitko od tih tajkuna to turističko zemljište neće početi plaćati u ovoj godini nego tek eventualno 2010. ako da i tada. Za razliku od rukopisa kako je rekao gospodin Josipović nekih drugih ministarstava a ne Ministarstva pravosuđa ja u ovom zakonu vidim ruku i nekih hrvatskih tajkuna. Ja ne vidim problem u dogovoru između kako je profesor Josipović rekao državne i lokalne oligarhije već vidim problem u dogovoru između državne i tajkunske oligarhije. O čemu mi danas govorimo? Mi danas govorimo znači o turističkom zemljištu koje nije ušlo u temeljni kapital pretvorenih turističkih kuća. Međutim, ista sudbina tiče se i mnogih poljoprivrednih sustava. Znači, ni tamo ono poljoprivredno zemljište koje poljoprivredni veliki ti kombinati koriste bez kune naknade nije ušlo u njihov temeljni kapital. Pojedinci u ovoj zemlji su koristili, pojedinci koriste stotine hektara tzv. turističkog zemljišta i razumljivo kako to zna često biti u Republici Hrvatskoj oni koji imaju nikome ništa ne plaćaju. Ono, znači to turističko zemljište kao što smo čuli nalazi se dozvolite mi da to tako zaključim na najatraktivnijim lokacijama u Hrvatskoj, znači uz more, na moru. Vrijednost tog zemljišta usuđujem se reći je neprocjenjiva, korist od tog zemljišta za neke pojedince je evidentna a Hrvatska država je rentu od te zemlje prepustila svojim tajkunima. Vi u ovoj državi morate gradu, općini platiti svaki kvadratni metar za štand, recimo na nekoj ulici, na nekom trgu ali stotinu hektara na primjer turističkog zemljišta vi niste do sada morali platiti nikome i tako 15 puta uzastopce. Lako je da naši tajkunu, lako, nije lako ali ajde recimo tako lako da nisu nikome ništa plaćali ali su se oni i knjižili na tu zemlju i to jasno treba osporiti. Čovjek si normalno postavlja pitanje gdje je tu pravda, gdje je tu poštenje, gdje je tu državni interes, gdje je tu jednom riječju uopće razum. Na primjer, za jedan štand u Poreču 4, 5 kvadratnih metara ako ga uopće možete dobiti morate vi platiti za jednu sezonu, ovdje je gospodin Memedi može biti svjedok, najmanje 10 tisuća eura a ako u tom istom Poreču koristite stotinu hektara kampa recimo u Koversadi ili u Lanterni, ili u Kaželi dole kraj Pule u Medulinu vi niste dužni platiti nikome ništa. E to je to poštenje na taj hrvatski način i tu praksu sigurno treba osporiti. IDS je uspio osporiti uknjižbe svim hotelskim tvrtkama u Istri od Rapca preko Anite, Arenaturista, TDR-u smo samo u Rovinju osporili 200 hektara i još nekih stotinjak u Vrsaru. Osporili smo uknjižbe Rivijeri, Plavoj laguni itd. Zbog svega toga mi smo imali ne malo problema, zbog toga su neki tajkuni pojavili se na izborima, prethodno su jasno angažirali i neke medije, ima novaca zašto ne bi. Zbog toga jedan častan sudac gospodin Radolović gotovo da nije prošao za suca Ustavnog suda u ovom parlamentu, čak bih rekao da tada kada smo o njemu glasali protiv njega nije bila većina nego opozicija. I to isto tako valja znati. Što treba riješiti ovaj zakon? Prvo, koje će učešće u svemu tome biti građana, općina, županije, države. Drugo, to zemljišta treba hitno staviti u funkciju da se na njemu nešto može graditi. Pozdravljam evo ovaj dogovor od jučer predsjednika države i predsjednice Vlade da se u funkciju stavljaju i vojni objekti. Treće, općine, gradovi i županije trebaju nešto i zaraditi na tome jer je to zemljište, to je potrebno naglasiti, do 93. bilo njihovo i bilo bi najpoštenije to zemljište vratiti našim općinama odnosno gradovima. Četvrto, renta za korištenje ne smije biti takva da uništi hotelsko društvo ili poljoprivrednika ali isto tako se slažem da ona mora biti strogo namjenska za turističko uređenje grada, izgradnju neke ceste, infrastrukture pa i bolnice, zašto ne, kanalizacije itd. i pravo prvenstva jasno da trebaju imati postojeće tvrtke koje koriste to zemljište. Ako u Hrvatskoj imamo negdje oko 22 milijuna kvadratnih metara zemljišta u kampovima plus recimo netko kaže do 100 tisuća milijuna kvadratnih metara oko hotela itd., ja osobno procjenjujem da godišnje najmanje gubimo između 200 i 500 milijuna kuna. Sigurno ona računica od 15 milijardi kuna je pretjerivanje, ali gubimo najmanje između 200 i 500 milijuna kuna. U Hrvatskoj recimo za pomoć općinama, gradovima država izdvaja 5,3 milijarde kuna godišnje. Ja ne znam koliko od toga dobije Istra, vjerojatno ništa, stoga bih vas zamolio da to zemljište ostavite na dispoziciju lokalnoj samoupravi. Neka se digne ruke od njega, u četiri, pet godina može se sagraditi opću bolnicu u Puli ili izgraditi sve ceste u Istri. To zemljište, i to treba reći, nije opremala država niti su to zemljište opremali novi vlasnici koji su budzašto dobili hotelske sustave već radnici u tim sustavima, turističke tvrtke odnosno bivše općine i red bi bio da se njima novac i vrati, npr. kroz neke socijalne programe, bolnice itd. To bi bilo pošteno, ali od toga neće biti ništa. Sam zakon omogućit će i 2009. da naši tajkuni prođu, a da nikome ne moraju platiti niti jedne kune, znači i 2009. poklonit ćemo tajkunima između 200 i 500 milijuna kuna, usuđujem se reći onim istarskim negdje 40 do 50% tog novca. Nitko mi ne može reći da se recimo tim novcem ne financiraju ekipe na vlasti. Zastupnici, ne zastupnici nego klubovi zastupnika ne mogu dobiti novaca, ni kavu, ni parking, ni karticu, nitko nema telefon itd., najmanju otpremninu, ali neki novinari dobivaju do 2 milijuna kuna, ali vlast nekome s druge strane svjesno prepušta između 200 i 500 milijuna kuna. A slažem se sa kolegama zastupnicima da ne treba rušiti dignitet Sabora, jer što je Sabor slabiji Vlada tj. izvršna vlast će biti jača, što je Sabor slabiji mediji su jedina mjera vrijednosti i vjerodostojnosti. Oni su češće u pravu možda mi ovdje u ovome Domu, ali ni oni nisu uvijek u pravu. Ali sada pustimo to da ne otvaramo polemiku te vrste. U deset godina mi smo znači tajkunima poklonili, darovali, Istrijani bi rekli šenkali najmanje milijardu, do milijardu i pol kuna samo kroz to besplatno zemljište. Ja tvrdim da to nije slučajno, tajkuni su sigurno izdašno financirali u pluralu ekipe na vlasti, protiv IDS-a su vodili kampanje, ništa zato. Ali što je bit? Sve hotelske kuće na Jadranu, a koje su privatizirane nisu državi donijele ni približno novaca koliko je država kroz neplaćanje turističkog zemljišta ostavila tim tajkunima, odnosno tim hotelskim i poljoprivrednim kućama. Znači, imamo podcijenjenu privatizaciju plus korištenje zemljišta bez jedne kune i toj praksi bi trebalo stati na kraj, jer što je previše, previše je, to jednostavno nije fer. Ista stvar je rekoh i sa poljoprivrednim zemljištem. Za tih recimo jednu do jedne i pol milijarde kuna kroz deset godina mi smo mogli imati sagrađen tunel &quot;Učku&quot;, onaj željeznički ili mogli smo izgraditi desetak trajekata za povezivanje kopna sa otocima, mogli smo sagraditi tri opće bolnice gdje bi radilo gotovo 3000 ljudi. Mogli smo sagraditi 50 km autocesta pod uvjetom da se cijene za gradnju određuju po cijenama iz 2003., ne 2009. Mogli smo sagraditi 3, 4 do 5 tankera i na taj način recimo spasiti od stečaja jedan &quot;3. Maj&quot;, a s druge strane vidimo da nam novac curi na sve moguće načine kroz takvu jednu formu potpomaganja onih koji u ovoj zemlji imaju najviše. Ono što je interesantno to su ove neke odredbe, članak 6. turističko zemljište u kampovima čija vrijednost u cijelosti nije procijenjena u društvenom kapitalu u postupku pretvorbe odnosno privatizacije vlasništvo je Republike Hrvatske. Zatim, turističko zemljište odnosno građevina u kampovima čija vrijednost je u dijelu procijenjena društvenom kapitalu u postupku pretvorbe odnosno privatizacije u suvlasništvu je Republike Hrvatske, trgovačkog društva u idealnim dijelovima, razmjerno veličini procijenjenog i neprocijenjenog zemljišta i građevina. Međutim, ja bih ovdje postavio kao jedno posebno pitanje što je sa instalacija, bilo onim cestovnim, bilo plinskim, bilo za vodu, bilo za struju. To je ono što vrijedi u nekome kampu. Jedan wc ili jedan bazen, neka si ga drže, to ništa zapravo ni ne vrijedi, ali ova infrastruktura koja je pod zemljom to je ono što diže kvalitetu ovome kampu ili cijenu. Suvlasnička zajednica iz članka 6. stavka 2. ovog zakona razvrgava se na način da Republika Hrvatska isplati drugom suvlasniku tržnu vrijednost njegova suvlasničkog dijela. Ja bih ovdje molio da se ubaci jedna odredba da netko ove naše tajkune, vlasnike tih sustava, upita ili priupita pa kako ste vi gospodo došli do prvog milijuna eura da ste mogli kupiti jedan &quot;Jadran turist&quot; … /Govornik se ne razumije./… ili dole turističko poduzeće &quot;Arena turist&quot; ili tome slično. Trgovačko društvo u članku 8., koncesionar plaća Republici Hrvatskoj naknadu za koncesiju za njegov suvlasnički dio. Šta bi to trebalo značiti da ćemo još plaćati i njima zato što koriste tuđe? Članak 15., naknada za koncesiju dijeli se na način da 60% pripada Republici Hrvatskoj, a preostalih 40% jedinicama lokalne i područne (regionalne) samouprave, što će reći da bi onda 60% novaca trebalo ići Republici Hrvatskoj, 20% gradu, općini gdje je taj kamp, turističko zemljište, a 20% županiji. Mi u IDS-u predlažemo da taj omjer bude trećina, trećina, trećina, jer bi to zasigurno bilo i najpoštenije i da su ti novci strogo namjenski. Članak 19., 18. ako je u postupku pretvorbe, odnosno privatizacije u vrijednosti društvenog kapitala društvenog poduzeća procijenjena građevina i dio zemljišne čestice na kojoj je izgrađena građevina u postupku pretvorbe nije formirana posebna zemljišna čestica procijenjenog zemljišta trgovačko društvo steći će pravo vlasništva procijenjenog zemljišta i građevina. To je kao da su pisali naši tajkuni da ih sada ne imenujem. I pošto je sada crveno, još jedanput za kraj, to pitanje treba regulirati, zakon treba što je moguće prije stupiti na snagu, zemljište jedino tako možemo staviti zemljište u funkciju da se konačno nešto počne tamo graditi. Na cijeloj jadranskoj obali u zadnjih 15, 20 godina nije sagrađeno od temelja do krova 10 novih hotela, pustimo ove adaptacije, rekonstrukcije, 10 hotela nije sagrađeno, što je upozoravajuće i treba početi od ove godine ili iduće uprihodovati tih 300, 400, 500 milijuna kuna, a najpoštenije bi bilo kad bi se to vratilo lokalnoj samoupravi.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38493" n="1194">
					<seg xml:id="ParlaMint-HR_T6.S13.u38493.s0">Hvala. U 10,54 je prošlo vrijeme za prijavu od 10 minuta. Ima jedan ispravak, Josip Đakić.</seg>
				</u>
				<u who="#ĐakićJosip" ana="#regular" xml:id="ParlaMint-HR_T6.S13.u38494" n="1195">
					<seg xml:id="ParlaMint-HR_T6.S13.u38494.s0">Gospodine predsjedniče pa ispravit ću niz netočnosti, jedan netočan navod koji govori o tome da se danas povlađuje tajkunima u kupovini zemljišta po jeftinoj cijeni pa se onda to kao poljoprivredno zemljište pretvara u građevinsko. Naime, ta mogućnost je bila u vašim rukama kada ste u Barbarigi i Dragonjeri tako napravili i kada ste kao predsjednik Skupštine Istarske županije potraživanje od tajkuna za vilu Valentin pretvorili u 10 tisuća kvadrata zemljišta poljoprivrednoga pa onda svojim amandmanom kao predsjednik skupštine to pretvorili u građevinsko zemljište. Tu postoje sumnje u povlađivanje tajkunima i u pribavljanju materijalnih sredstava. /Pljesak./</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38495" n="1196">
					<seg xml:id="ParlaMint-HR_T6.S13.u38495.s0">Hvala. Dame i gospodo zastupnici, sada ćemo glasovati o zaključenim točkama dnevnog reda, potom prelazimo na pojedinačnu raspravu i završit ćemo ovu pojedinačnu raspravu o ovoj točci dnevnog reda, vraćamo se dakle na nju i sutra bi preostalo glasovanje o rebalansu, amandmanima i vjerojatno o ovoj točci dnevnog reda da je uputimo u drugo čitanje.</seg>
				</u>
				<u who="#BebićLuka" ana="#chair" xml:id="ParlaMint-HR_T6.S13.u38496" n="1197">
					<seg xml:id="ParlaMint-HR_T6.S13.u38496.s0">Dame i gospodo zastupnici zakon, Prijedlog Zakona o posebnom porezu na plaće, mirovine i druge primitke, sa konačnim prijedlogom zakona ćemo glasovati sutra budući da Vlada ima svoj amandman o kojem ćemo dakle raspraviti i sutra glasovati. Prema tome, ostaje nastavak ove točke dnevnog reda, glasovanje o njoj i ovoj koju sam sad rekao i o rebalansu proračuna sutra u 9 i 30 sati, pa mislim da bi bilo dobro da to počnemo ranije kako bi ranije i završili, jer ipak je ovo izvanredna sjednica i naravno svi bez obzira želimo se uputiti malo u mirniji recimo prostor. Nastavljamo sa pojedinačnom raspravom o točki dnevnog reda koju smo danas, o turističkom i ostalom građevinskom zemljištu. Prva u ovoj pojedinačnoj raspravi, gospođa zastupnica Dubravka Šuica. Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u38497" n="1198">
					<seg xml:id="ParlaMint-HR_T6.S13.u38497.s0">Poštovani gospodine predsjedniče, gospođe.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38498" n="1199">
					<seg xml:id="ParlaMint-HR_T6.S13.u38498.s0">Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u38499" n="1200">
					<seg xml:id="ParlaMint-HR_T6.S13.u38499.s0">Poštovani potpredsjedniče Sabora, gospođe i gospari zastupnici, gospodine državni tajniče. Evo želim izraziti svoje zadovoljstvo što je ovaj zakon konačno došao na dnevni red. Čuli smo jutros da se radi o 22 milijuna kvadrata najmanje koji pokrivaju autokampove i oko 100 milijuna kvadrata koji pokrivaju ostalo turističko zemljište. Očito je da ovaj zakon definira pojam turističkog zemljišta, da je definiran pojam trgovačkog društva i tu se radi očito o velikim iznosima, ne samo u zemljištu, nego i u vrijednosti.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38500" n="1201">
					<seg xml:id="ParlaMint-HR_T6.S13.u38500.s0">Molim vas malo mira.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u38501" n="1202">
					<seg xml:id="ParlaMint-HR_T6.S13.u38501.s0">Očito je da je sukladno nekim člancima ovog zakona ovo dobro od interesa Republike Hrvatske i da ono uživa posebnu zaštitu. Međutim činjenica je da financijske efekte od ovog zakona vjerojatno nećemo u ovoj godini uspjeti vidjeti u ovom proračunu, ali u slijedećoj sigurno. I stoga bih ja predložila, kao što i jesam već na Odboru za turizam nekoliko ubrzanja, a što je i državni tajnik u svom uvodnom izlaganju kazao da će napraviti. To se prije svega odnosi na članak 36. u kojemu se kaže da će Vlada Republike Hrvatske u roku 6 mjeseci od dana stupanja zakona na snagu donijeti sve provedbene akte, odnosno one tri uredbe o kojima govori. Smatram da je predug period od 6 mjeseci jer onda bi se to, posebice što idemo u drugo čitanje, znači ovaj bi rok trebalo definitivno smanjiti. Drugo, također imam dvije primjedbe koje može biti da imaju neko …/Govornica udaljena od mikrofona, ne razumije se./… obrazloženje. Čini mi se da je godinu dana dug period za podnošenje zahtjeva za koncesiju državi, a hoteli 6 mjeseci lokalnoj upravi i samoupravi. Ne znam zbog čega je ostavljen tako dugi rok za podnošenje molbe za koncesiju. Vjerujem da se i tu može smanjiti rok, ako bi se došlo do tih sredstava. Jer ovdje smo čuli, a i sama postavljam pitanje. Zbog čega se ovo vrijedno zemljište svih ovih godina moglo besplatno koristiti? Kada već ne idemo retrogradno u naplatu, onda bar ovo što je ispred nas mislim da možemo smanjiti rokove. Definitivno je tu problem što se do sada ovim zemljištem nije moglo raspolagati, nije se moglo investirati, nisu se mogli dizati hipotekarni krediti. Definitivno to treba riješiti. Međutim znamo i svjesni smo i poznato je hrvatskoj javnosti da su se dogodile mnoge nezakonite uknjižbe, upravo zbog ovog nesređenog stanja, pa i na dubrovačkom području. I vjerujem da će ovaj zakon bitno unaprijediti to stanje. I da će se ovo nesređeno stanje riješiti. Imam još jednu primjedbu, gospodine državni tajniče a odnosi se na ovu redovnu uporabu građevine. Meni se čini obzirom da imam iskustva s time u lokalnoj samoupravi da bi ovu redovnu uporabu građevine trebalo nekako precizirati. Jer je ostavljeno jedinicama lokalne samouprave da ne mogu otuđiti niti raspolagati zemljištem, osim kada se radi iznimno o redovnoj uporabi. Znači tu je ostavljen jedan prostor za moguće zlouporabe i manipulacije. Stoga smatram da ovu redovnu uporabu treba precizirati kako u lokalnoj samoupravi ne bi bilo dvojbi što to znači redovna uporaba građevine. Isto tako kada se govori o ovoj tržišnoj cijeni, vjerujem da bi tu tržišnu cijenu bi također trebalo nekako precizirati. Mi znamo kako se određuje tržišna cijena u lokalnoj samoupravi, vještačenjem i postoje parametri. Međutim, čini mi se da ovdje obzirom da će Vlada, odnosno Republika Hrvatska određivati tržišnu cijenu, a govori se o razvrgavanju ove suvlasničke zajednice, kada je moguće da više od polovice ima u trgovačkom društvo. Tada oni imaju pravo koliko sam razumjela dokup sukladno članku 7. Možda da bi ovu tržišnu vrijednost, odnosno tržišnu cijenu također trebalo ne mislim nominalno precizirati, ali precizirati tko nju i na koji način određuje. Evo to bi bile neke primjedbe koje smatram da bi se do drugog čitanja mogle ispraviti. I kako bi smo osnovna moja intencija i moje rasprave da se što prije dođe do financijskih efekata od ovog zakona kada smo već toliko godina morali čekati. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38502" n="1203">
					<seg xml:id="ParlaMint-HR_T6.S13.u38502.s0">Zahvaljujem. Sada je na redu uvaženi zastupnik Jerko Rošin. Izvolite.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38503" n="1204">
					<seg xml:id="ParlaMint-HR_T6.S13.u38503.s0">Kolegice i kolege. Ja apsolutno podržavam donošenje ovog zakona. Mislim da je prijedlog zakona dat u prvom čitanju. Sada za prvo čitanje dobar temelj za raspravu, eventualne dopune, pogotovo što se ovom problematikom već duže vremena bavim. I s vremena definicije prostora dok sam još bio predsjednik vladinog savjeta za prostorno uređenje države. I u tom smislu mogu svakako pohvaliti napore koji su ovim prijedlogom zakona pokazane. Ono što mi se čini bitnim i zapravo ishodišnim za ovaj zakon, to je pitanje sređivanja stanja. Sređivanja jednog stanja koje je nedefinirano, traje već dugo vremena i koje je kao takovo koči sve moguće razvojne projekte i ne dozvoljava da se određeni prihodi državni i jedinicama lokalne samouprave i regionalne uprave ostvare. 23.07.1991. godine je datum od kojega čitava priča kreće, dakle zatečeno stanje što u zakonu piše, a neki kolege zastupnici valjda to nisu registrirali. Dakle, od toga datuma se kreće sa svim onim na što se ovaj zakon odnosi. Ono što zatičemo u prostoru toga datuma, te namjene, postaje predmet našeg interesa. Svakome je važno ustanoviti titular privatnog vlasništva, ali važno je istaknuti upravo dimenziju koju su neki kolege ili propustili ili na drugačiji način komentirali. To je tih sto milijuna četvornih, ne sto tisuća kao što je rekao jedan kolega, nego sto milijuna metara četvornih zemljišta, odnosno 10 hektara koje bi mogli procijeniti u jednoj prosječnoj cijeni od 100 eura. Recimo ona ima jednu vrijednost od 10 milijardi eura potencijala koje bi se nakon usvajanja ovog zakona moglo pokrenuti na ovaj ili onaj način kao jedna investicijska baza za sve ono što se na tom zemljištu može događati i što u krajnjem slučaju ulazi u vrijednost kapitala nekog trgovačkog društva. Ta vrijednost po ovom zakonu predlaže se na određeni način, da bude na različite načine tretirana. I to je da se najprije ustanovi koja je površina zemljišta, turističkog zemljišta ona koja omogućava redovnu uporabu zemljišta. Drugo je pravo na direktnu koncesiju na određeni način, da onaj tko se tu već nalazi ima prioritetno pravo stjecanja koncesije. A treća je stvar onaj element vrijednosti zemljišta koji ostaje izvan toga i koji se distribuira jedinicama lokalne samouprave i koji se kao vrijednost onda raspoređuje na 60% državi i 40% jedinicama lokalne samouprave i regionalne uprave na jednaki način, piše u članku broj 15. Dakle, nije istina da ide samo jedinicama lokalne samouprave nego ide i na županijskoj razini na jednaki dio kao i ovima temeljem toga. Međutim, što je bitno pri tome? Da država tih svojih 60% ne zadržava kao dio svog vlastitog proračuna koji će se koristiti na neke druge načine, nego je država obavezna to transferirati u jedan fond iz kojega će se financirati razvoj buduće infrastrukture turističke infrastrukture na tom području. Dakle, prednost toga zemljišta ona i ostaje i nadalje u okvirima korištenja, odnosno u korist jedinicama lokalne samouprave, odnosno samog terena, a ne države. Naravno da u tom smislu treba aktivirati taj fond čim prije, da bi mogao biti aktivan i da novci ne bi slučajno bježali na neke druge strane mada se i postavlja pitanje isplativosti osnivanja jednog zasebnog fonda kao kontrole tog kapitala koji bi se alimentirao iz rješenja danas nedefiniranog stanja nakon pretvorbe i privatizacije ili bi to bilo dovoljno da se nađe na jednom posebnom računu Ministarstva gospodarstva, Ministarstva turizma već ne znam kojeg, nekog računa koji već postoji samo koji bi imao podstavku isključivo za tu svrhu da novci ne bi išli na različitu stranu. Govoreći o tome na što bi se taj novac trošio moram spomenuti jedan izričaj iz zakona koji govori o turističkim resursnim osnovama. Ne mogu odoliti a da to ne komentiram jer je to toliko jezično ne baš sasvim jasno, mada sam našao utemeljenje toga u definiciji čime se Ministarstvo turizma bavi ali to su ovako neke moguće i jezične rasprave ali nisu samo jezične rasprave jer iza jezika ipak stoji neki sadržaj iza svake riječi koja je a u ovom slučaju se resursi i osnovi na određeni način međusobno bore za pravo prvenstva. Da bi ovaj zakon krenuo punim jedrima, naravno imamo još nešto vremena ovo je prvo čitanje, bit će drugo čitanje ako bude potreba, ne vidim razloga da ne bi bilo i više ali vjerujem da se kroz drugo čitanje sve to skupa može završiti. Važno je istaknuti da njegova funkcija neće biti prava dok se ne donesu barem tri uredbe koje to prate a to je što je kolegica Dubravka Šuica kazala, to je pitanje redovne uporabe šta redovna uporaba znači, šta se pod tim podrazumijeva i mislim da pravorijek za tu definiciju ipak treba doći iz Ministarstva zaštite okoliša, prostornog uređenja i graditeljstva zato što i tu postoje određene različitosti u tumačenju što je to zemljište pod objektom, je li to ono na čemu, ona površina kontakta između građevine i terena ili je to vertikalna projekcija kuće na teren ali isto tako i onoga svega što omogućava redovnu uporabu to je pristupa do objekata a najviše od svega zato što će potrošiti veliki dio zemljišta a to je pitanje parkinga koje prema Zakonu o prostornom planiranju mora biti riješeno na samoj građevinskoj parceli, onaj koji gradi mora na svojoj parceli riješiti probleme parkirališta. Dakle, jesu li parkirališne površine isto površine u okviru termina redovne uporabe. Mislim da je definicija redovne uporabe vrlo osjetljiva i da njoj treba posvetiti dovoljno pozornosti da bi mogla u praksi biti primijenjena bez ikakvih dvojbi. Isto tako je pitanje definicije tržišne cijene iako smo u raspravi zaključili da pitanje tržišne cijene Ministarstvo financija u zadnje vrijeme vrlo dobro regulira, ali naravno osim države i pojedinih privatnih odnosno pravnih subjekata ne vidim u državi nekoga trećeg tko bi mogao definirati pitanje cijene, tako one opservacije u odnosu da će država sebi u korist raditi na štetu nekog drugoga to ne vidim tako neki problem i drugačiju mogućnost rješavanja bez obzira koliko to pravno stalo ili ne. Naravno da je pitanje političke volje i pitanje procjene koliko ide u fond ovako, koliko ide jedinicama lokalne samouprave. No treba kazati da je trebalo imati političke volje i snage se uhvatiti u koštac sa rješavanjem problema koji zaostaju iz vremena privatizacije i pretvorbe i uzeti metlu u ruke i čistiti za nekim drugima koji su to propustili riješiti. Zato u svakom slučaju dajem podršku ovom prijedlogu zakona u prvom čitanju i predlažem da sve ono što smo predložili kroz rasprave i na sjednici odbora i ovako budu uvrštene za drugo čitanje. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38504" n="1205">
					<seg xml:id="ParlaMint-HR_T6.S13.u38504.s0">Zahvaljujem. Imamo jednu repliku uvažena zastupnica Ana Lovrin. Izvolite.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38505" n="1206">
					<seg xml:id="ParlaMint-HR_T6.S13.u38505.s0">Hvala lijepa. Gospodine potpredsjedniče. Kolega Rošin evo spomenuli ste da je netko možda krivo ili pogrešno baratao iznosom od 100 tisuća kvadratnih metara. Točno je da je 100 milijuna kvadratnih metara zemljišta ostalo neprocijenjeno u temeljenom kapitalu ali ja sam govorila još o nečemu gorem, o stotinama tisuća kvadratnh metara koje su nezakonito uknjižene kao vlasništvo trgovačkih društava koje su nastale pretvorbom. Nažalost, to se neće riješiti i ne može riješiti ovim zakonom jer zakon ne može retroaktivno djelovati ali kako se radi o nezakonitim uknjižbama po već postojećim zakonima, dakle to se može i mora riješiti da bi ovaj zakon polučio efekte. Prije toga Državno odvjetništvo zajedno sa Hrvatskim fondom za privatizaciju mora učiniti reviziju svih uknjižbi pretvorenih turističkih trgovačkih društava i osporiti bilo .../Govornica se ne razumije./... tužbom ako nisu istekli rokovi ili vlasničkim tužbama da bi to zemljište vratilo a da bi se onda na njega primijenio ovaj zakon. O tome smo govorili ali tu je danas bilo govora i o nenaplaćenim naknadama za korištenje toga zemljišta pa je i ugledni pravnik kolega Josipović govorio o tome kako bi to trebalo naplatiti ali i on vjerojatno sam zna da ne postoji institut doli bogaćenja bez osnove. To je obvezno pravni institut koji podliježe zastari. Dakle, možda da je koalicijska Vlada pred niz godina pa i ova i one prije nešto poduzele onda se s tog osnova nešto i moglo namiriti, bojim se da danas uz najbolju volju samo unatrag nekoliko godina. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38506" n="1207">
					<seg xml:id="ParlaMint-HR_T6.S13.u38506.s0">Zahvaljujem. Odgovor na repliku uvaženi zastupnik Jerko Rošin. Izvolite.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38507" n="1208">
					<seg xml:id="ParlaMint-HR_T6.S13.u38507.s0">Kolegice Rošin, ne osporavam ništa to što ste rekli. Rekli ste sve točno i ja mislim to isto što ste kazali. Moja napomena se odnosila a nisam htio spominjati ime zastupnika koji je to kazao. Ja sam htio ispraviti samo kolegu Kajina koji je rekao da se radi o 100 tisuća milijuna. Ja sam samo htio tu jednu brojku kazati, vjerojatno je to lapsus lingue bio ali sam smatrao potrebnim istaknuti da se radi o 100 milijuna, o tome je riječ. Ali znate šta je? Puno toga se kaže što se zapravo i ne pročita. U zakonu piše jer su nekako rasprave opće a ne da se pročita zakon pa se komentira posebno pojedine članke. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38508" n="1209">
					<seg xml:id="ParlaMint-HR_T6.S13.u38508.s0">Zahvaljujem. Na redu je uvaženi zastupnik Dino Kozlevac. Nema ga. Gubi pravo na raspravu. Dalje je na redu uvaženi zastupnik Josip Leko. Izvolite.</seg>
				</u>
				<u who="#LekoJosip" ana="#regular" xml:id="ParlaMint-HR_T6.S13.u38509" n="1210">
					<seg xml:id="ParlaMint-HR_T6.S13.u38509.s0">Hvala lijepa. Gospodine potpredsjedniče, poštovani predstavnici predlagatelja, kolegice i kolege zastupnici. Odmah da kažem da smatram da je Vlada u dobroj vjeri predložila Zakon o turističkom i ostalom građevinskom zemljištu, ali kad to kažem htio bih od Vlade čuti odgovore zašto sada. Zašto sada i to na izvanrednoj sjednici i u kriznim vremenima nakon skoro 20 godina? Drugo, htio bih da Vlada kaže zašto nema precizno utvrđenih kvantifikacija tog zemljišta kad smo u ime Vlade ovdje dobili nekoliko puta izjave da se u Hrvatskoj sređuje vlasništvo u zemljišnim knjigama. Treće, htio bih da se u ovom postupku primjenjuje principijelno ili razrješava problem principijelno. Zašto je država '90.-tih godina odustala ili zabranila ili omela da se tzv. turističko zemljište, ali prvenstveno mislim građevinsko zemljište, koje se u pravilu nalazi na obali ne provode u postupku pretvorbe i privatizacije i ne prodaju se, a sada su se stekli uvjeti da se to učini. Što je promijenilo stajalište, mogao bih reći, iste stranke? Valjalo bi na to dobiti odgovor. Drugo što bih htio posebno naglasiti, postoji građevinsko zemljište i postoje prane osobe koje su se pretvorile, privatizirale i privatizirale i dio zemljišta na kojem su izgrađeni ti objekti. Zašto ne bismo koristili isti princip s time da bih htio da se u svakom od članaka ovdje, a to su članak 19., 20. i 26. gdje se navodi recimo u članku 18., trgovačko društvo steći će pravo vlasništva građevine i zemljišta ispod građevine, da se u tim člancima izričito navede steći će ili kupit će vlasništvo naplatnim putem, dakle uz cijenu koja je tržišna i da ta cijena bude tržišno utvrđena po principima kako se inače utvrđuje tržišna vrijednost u času kad stječu pravo vlasništva. Dakle, kad stječu? Stječu ga onda kad dobiju tabularnu ispravu za upis u zemljišne knjige, odnosno kad ga upišu u zemljišne knjige. Sad je pravno pitanje kako je moguće steći vlasništvo na temelju upravnog akta odnosno parcelacije. Dakle, najprije bi država morala steći vlasništvo jer ne može prenijeti više nego što ga sama ima, a drugim riječima to znači da bismo mi najprije morali identificirati zemljište pa ga nacionalizirati ili reći da će se vlasništvo steći na temelju Zakona o pretvorbi i privatizaciji, ili jedno ili drugo. Ako je na temelju Zakona o pretvorbi i privatizaciji, postoji problem kad stječu pravo vlasništva, jer su do tada imali sadržaje prava vlasništva, dakle imali su raspolaganje, upravljanje i korištenje kako se to sada kaže, a zapravo je raspolaganje i korištenje. U toj verziji država će gubiti jako puno na cijeni, a to nije dozvoljeno. To nije dozvoljeno ni sa socijalnog aspekta, ni sa pravnog aspekta i neodgovorno je prema budućnosti generacija koje dolaze. Mislim da bismo trebali, a vrijeme nam daje priliku jer se ne može sutra provesti ovaj zakon, mora se identificirati svaka čestica i svaka čestica mora se razraditi u parcelacionom elaboratu bez obzira je li tvrtka koja se privatizirala upisala i čak platila dio čestice na kojoj leži građevine. Zato što ovdje ljudi koji su već raspravljali znaju da se u parcelaciji ne može koristiti načelo rimskog prava superficio solo cedit, da samo dobije vlasništvo zemlje na kojoj leže temelji građevina, nego mora biti osigurano i za korištenje te čestice, a tu već postoje i urbanistički i građevinski standardi koji govore o izgrađenosti parcele. Dakle, neće se moći brzo postići efekti ovog zakona. On će trajati najmanje, prema predloženom zakonu da je efikasan 100%, godinu dana dok se zakoni razrade u uredbama itd., a još nekoliko godina dok građevinski, geodetski i urbanistički lobi ne napravi sve te parcelacije i dok se ne ovjeri. Dakle, osigurat ćemo posao nekim strukama. Dakle, moje zalaganje je dobro došao zakon apsolutno, problem se mora riješiti, ali mislim da nije vrijeme kad se rješava i da nismo kvantificirali niti uočili sve posljedice koje će ovaj zakon izazvati, pa i one što je najvažnije uočiti kolike su negativne posljedice. Nešto od negativnih posljedica sam i spomenuo. Naravno, pozitivni efekti se mogu očekivati kad se stekne pravo vlasništva turističkog zemljišta, poduzeća, firmi itd., kampova, ali to pozitivno može biti samo za njih, a ne za društvo. Ako bi iskoristili stjecanje prava vlasništva da u parcelaciji iskoriste mogućnost da izgrađenost parcele povećaju, tada mi bismo se borili da se prostor zaštiti, a kroz ovaj zakon ćemo omogućiti vjerojatno da se prostor prenapuči. Jedan od posljedica je moguć. I još nešto što bih htio posebno naglasiti pitanje je povrata zemljišta koje je bilo nacionalizirano za vrijeme jugoslavenske komunističke vladavine. U toj verziji mi radimo nešto što čini mi se nećemo izravno reći. Kompliciramo ljudima ostvarivanje tog prava. Dakle verbalno, retorički mi smo za uspostavljanje, restauraciju pravde i pravičnosti itd., a onda kad osjetimo da tu postoji interes nekog lobija ili možemo čak interes trenutne vlasti i Vlade, onda to derogiramo novim zakonom. Mlađi zakon je uvijek na snazi i vrijedi prije starog zakona ako rješava istu stvar. Prema tome, podupirem pokušaj Vlade da prijedlogom zakona o rješavanju ovog turističkog zemljišta, građevinskog zemljišta u krajnjem slučaju riješimo problem, ali morali bismo imati vrlo dobro izrađene podloge, kvantifikaciju i broj subjekata koji će iz ovoga izići za dvije godine. Dakle, ne možemo žuriti jer je zadaća države da ima precizne evidencije kad je riječ o građevinskom zemljištu, to nije sporno i kad je riječ o raspolaganju tog građevinskog zemljišta koje i sam zakon kaže da država ima poseban interes i taj poseban interes, gospodine predstavniče Vlade morali bi navesti u čemu se sastoji, u ograničenju vlasništva. Jer će u parcelaciji se to naznačiti da li je to odslužnost prolaza, da li je to ne znam što mislite, ali to bi trebalo navesti. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38510" n="1211">
					<seg xml:id="ParlaMint-HR_T6.S13.u38510.s0">Zahvaljujem. Imamo 2 replike. Prvo je uvaženi zastupnik Antun Vujić. Izvolite.</seg>
				</u>
				<u who="#VujićAntun" ana="#regular" xml:id="ParlaMint-HR_T6.S13.u38511" n="1212">
					<seg xml:id="ParlaMint-HR_T6.S13.u38511.s0">Uvaženi kolega Leko, vi zapravo ste pozdravili potrebu donošenja jednoga zakona koji bi regulirao ta pitanja. U međuvremenu ste toliko argumenata naveli da to nije ovaj zakon, da zapravo ja se vama obraćam na sljedeći način da li je ispravno ovo što ja mislim, a to je da ovakav zakon ne samo da nije potreban, nego da je i štetan. On zapravo mijenja socijalne, ekonomske, globalne odnose na jednoj od temeljnih stvari, a to je na pitanju vlasništva koje je zapravo javno dobro. I ovako ići u taj zakon, a da prvo, da sa prodajom bez pripreme da se ne zna koliko je toga, da se ne zna koja je cijena toga je oprostite, vrlo čudno. To dakle nije ozbiljan rad i nije ozbiljan trenutak da se u takav zakon ide. Drugo, nevjerojatno je da se ne ide najprije da se utvrdi koliko je čega gdje da bi se to plaćalo. Umjesto dakle da utjeramo plaćanje onoga što se ne plaća od toga turističkog zemljišta pa da dobijemo nekakvu da kažem podlogu i za naše mišljenje o tome koliko što vrijedi. Mi dakle idemo sa zakonom gdje potpuno preskačemo sve ovo što je bilo ranije rečeno, pa zapravo dug onih koji ga koriste. Zato je ovaj zakon zapravo budući da se on direktno naslanja na privatizacijske zakone koji su rodili aferama, nešto što povezuje državnu, lokalnu i tajkunsku oligarhiju u jednu da tako kažem kombinaciju koja je prepoznata u ovom društvu kao krajnja šteta. I dozvolite samo još jednu stvar, kada se god spominje pitanje titulara, ja imam dobro sjećanje, onda je to da tako kažem u nekom trenutku kada se kani nešto opljačkati. Molim vas lijepo, ne znam kako pravnici shvaćaju pojam titulara, ali nije titular samo pravno pitanje. Titular, ako vi mislite da titulara nema, to ne znači da nema vlasništva. Vlasništvo je država, ono je javno, a ovo je zapravo nešto što upravo da tako kažem likvidira jedno javno dobro. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38512" n="1213">
					<seg xml:id="ParlaMint-HR_T6.S13.u38512.s0">Vrijeme. Hvala lijepa. I druga replika, uvaženi zastupnik Jerko Rošin. Izvolite.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38513" n="1214">
					<seg xml:id="ParlaMint-HR_T6.S13.u38513.s0">Želim replicirati kolegi Leki na konstataciji korištenja tog zemljišta, preizgrađenost itd. Kolega Leko, mislim da se ovdje radi o dvije različite stvari, kruškama i jabukama ili praskama, kako god hoćete. Pitanje korištenja jednog zemljišta je pitanje Zakona o prostornom planiranju i svih onih planova koji temeljen tog Zakona o prostornom planiranju proizlaze. Prema tome, ne može se na jednome zemljištu dogoditi ništa što prostornim planom nije predviđeno. A hoće li netko mijenjati prostorne planove? Prostorne planove mijenja lokalna sredina prema svojim potrebama i sagledavanju svojih razvojnih putova. Dakle, ovim zakonom se ne omogućava izgradnja na tom zemljištu. Ovim zakonom se omogućava realizacija samo onoga što je prostornim planom već do sada predviđeno jer su svi prostorni planovi trebali biti napravljeni. I u tom smislu, ako ovaj zakon nije riješio sve, riješio je barem jedan dio, veliki dio problema i otvara mogućnost da se problemi rješavaju, što samim tim znači da tko nije riješio sve da ne znači da mora istodobno riješit sve, nego otvara mogućnost, rješava neke probleme pred kojima smo zatvarali oči i nismo ih rješavali, ovo pokušava riješit.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38514" n="1215">
					<seg xml:id="ParlaMint-HR_T6.S13.u38514.s0">Hvala. Odgovor na repliku, uvaženi zastupnik Josip Leko. Izvolite.</seg>
				</u>
				<u who="#LekoJosip" ana="#regular" xml:id="ParlaMint-HR_T6.S13.u38515" n="1216">
					<seg xml:id="ParlaMint-HR_T6.S13.u38515.s0">Hvala lijepa gospodine potpredsjedniče. Kolega Rošin, znam ja postupak mijenjanja prostornih i urbanističkih planova, ali ja ću reći ovako, na vašu repliku rekao bih znam ja nas. Znam ja nas. Prema tome, interes je ovdje lobija u zakonu vrlo precizno utvrđen. Od lobija mogu staviti čak i vlast zato što je trenutna vlast može imati vrlo uzak interes da će promijeniti bilo PUP, bilo DUP, bilo što od urbanističkih planova, u interesu ili pod pritiskom jakog igrača na njegovom području. I to se događa. A zadaća države je da to onemogući, a ne da omogući kroz donošenje takvih zakona, ostvarivanje vrlo, vrlo uskih interesa, pa makar se radilo o turističkoj firmi.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38516" n="1217">
					<seg xml:id="ParlaMint-HR_T6.S13.u38516.s0">Zahvaljujem. Idemo dalje s pojedinačnom raspravom. Na redu je uvaženi zastupnik Zvonimir Puljić. Izvolite.</seg>
				</u>
				<u who="#PuljićZvonimir" ana="#regular" xml:id="ParlaMint-HR_T6.S13.u38517" n="1218">
					<seg xml:id="ParlaMint-HR_T6.S13.u38517.s0">Gospodine potpredsjedniče, gospodine državni tajniče, gospođe i gospodo zastupnici. Ovim zakonom rješavamo zaostali problem i iz razdoblja pretvorbe i privatizacije koji se odnosi na znatnu zemljišnu površinu oko 100 milijuna metara kvadratnih, a time i znatnu vrijednost koja je do sada pasivizirana u pravnoj praznini neriješenih vlasničko-pravnog statusa. Upravo to neriješeno vlasničko stanje zemljišta koje je ostalo izvan procjene u postupku pretvorbe i privatizacije te nije uneseno u temeljni kapital trgovačkih društava, bilo je zaprjeka bilo kakvih investicijskih ulaganja jer se bez dokaza o vlasništvu zemljišta ne može ishoditi građevinska dozvola, ali i zapreka sklapanju valjanih pravnih poslova u svezi korištenja tog zemljišta te je imalo za posljedicu ogromnu štetu za državu. Zato pozdravljam donošenje ovog zakonskog prijedloga u raspravu u ovaj Hrvatski sabor, te mi se čini da je naročito važno tzv. turističko zemljište koje se nalazi u posjedu ili na korištenju gospodarskih subjekata iz oblasti turizma kampovi, turistička zemljišta na kojima su izgrađeni hoteli i turistička naselja itd., jer se određivanjem titulara vlasnika otvara mogućnost investiranja, sklapanja valjanih pravnih poslova, zakonito korištenje tih nekretnina i općenito aktiviranje tog znatnog gospodarskog resursa. Isto se odnosi i na ostalo građevinsko zemljište koje nije procijenjeno i uneseno u vrijednost društvenog kapitala, društvenog poduzeća u postupku pretvorbe, a koje je prostornom dokumentacijom nije određena turistička namjena. Turističko zemljište u kampovima ovim zakonskim prijedlogom postaje vlasništvo Republike Hrvatske ili suvlasništvo Republike Hrvatske i trgovačkog društva, a koje je zemljište dijelom procijenjeno i uneseno u temeljni kapital društva. Određen je i način razvrgavanja suvlasništva kao i mogućnost dobijanja koncesije na suvlasnički dio Republike Hrvatske, posebno ako se kamp nalazi na pomorskom dobru. Dobro je što se predviđa da dio naknade za koncesiju dobija lokalna i područna samouprava i što je namjena sredstava nedvosmisleno određena za razvoj turističke infrastrukture i turističke resursne osnove. Predviđena su i zaštitna rješenja u slučaju neurednog ponašanja koncesionara. Za turistička zemljišta na kojima su izgrađeni hoteli i turistička naselja, vlasnici zemljišta ispod građevina postaju trgovačka društva, vlasnici građevina, a preostalo turističko zemljište dobija za titulara vlasnika jedinicu lokalne samouprave na čijem području se to zemljište nalazi. Jedinica lokalne samouprave ima ograničeno vlasničko pravo, tj. ne može zemljište otuđiti, ali može davati koncesiju i osnivati pravo građenja u skladu sa prostornom dokumentacijom na tom zemljištu. Ova rješenja mi se čine dobra, a bit će sigurno popravljena kroz prijedloge koji će biti izneseni u ovoj raspravi, te ovaj zakon podržavam da prođe u drugo čitanje.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38518" n="1219">
					<seg xml:id="ParlaMint-HR_T6.S13.u38518.s0">Zahvaljujem. Imamo dvije replike. Prvo je uvaženi zastupnik Jerko Rošin. Izvolite.</seg>
				</u>
				<u who="#RošinJerko" ana="#regular" xml:id="ParlaMint-HR_T6.S13.u38519" n="1220">
					<seg xml:id="ParlaMint-HR_T6.S13.u38519.s0">Gospodine predsjedavajući, samo kratko. Replika kolegi Puliću, ne u negativnom nego u pozitivnom smislu, zato što je otvorio jednu temu koju se dosad nije tako spominjalo. To je pitanje pomorskog dobra. Pomorsko dobro je svakako jedna kategorija izuzetno važna u definiciji ovoga i mislim da je Zakon o pomorskom dobru i korištenju objekata na pomorskom dobru izuzetno važan da bi i ovaj zakon mogao funkcionirati. Dakle kao jedan prateći zakon i predlažem da se poradi čim prije da takav zakon bude donesen. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38520" n="1221">
					<seg xml:id="ParlaMint-HR_T6.S13.u38520.s0">Zahvaljujem. I druga je uvažena zastupnica Željka Antunović. Izvolite.</seg>
				</u>
				<u who="#AntunovićŽeljka" ana="#regular" xml:id="ParlaMint-HR_T6.S13.u38521" n="1222">
					<seg xml:id="ParlaMint-HR_T6.S13.u38521.s0">Htjela sam replicirati sa tvrdnjom kolege da je ovo rješenje o zakonu po kojemu dio predmetnog zemljišta prelazi u vlasništvo, odnosno dobiva titulara vlasništva u jedinicama lokalne samouprave. To će u nekim situacijama možda i biti dobro rješenje, ali u nekim situacijama će i dalje ostati otvoreni prostori, i mislim da ovo rješenje neće udovoljiti aktiviranju ili rješavanju otvorenih problema. Navest ću jedan primjer slučajno koji znam. Radi se o dijelu zemljišta koje je formalno pravno po zemljišnim knjigama u korištenju jednog turističkog objekta. Stvarno nikad nije korisnik trebao to, taj dio zemljišta, stvarno ga je vlasnik kome je nacionalizirano zemljište uvijek imao u korištenju i to za poljoprivredne i neke sitne gospodarske namjene. Danas kad to zemljište postaje važno, kad se radi o privatizaciji, prijašnji vlasnik ne može doći, vodi spor već godinama, podnio je zahtjev po Zakonu o povratu imovine, vodi spor i ne može doći do tog zemljišta. Ovaj zakon takve situacije, a takvih situacija ima bezbroj neće razriješiti. Neće doprinijeti razrješenju. Jer da se to moglo razriješiti onda bi se to razriješilo i po Zakonu o zahtjevu za povrat. Ja doista ne vidim po čemu ovaj zakon će ubrzati beskrajno duge višegodišnje procese u kojima ljudi ne mogu realizirati povrat svoje imovine, iako je ona de facto na raspolaganju za povrat.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38522" n="1223">
					<seg xml:id="ParlaMint-HR_T6.S13.u38522.s0">Zahvaljujem. Odgovor na repliku, uvaženi zastupnik Zvonimir Puljić. Izvolite.</seg>
				</u>
				<u who="#PuljićZvonimir" ana="#regular" xml:id="ParlaMint-HR_T6.S13.u38523" n="1224">
					<seg xml:id="ParlaMint-HR_T6.S13.u38523.s0">Poštovana kolegice, pa zapravo ja mislim da je ova i ova vaša replika i ova rasprava prilika da se sve one dorade koje u ovaj zakon će sigurno u konačnom obliku ući budu pomoći da se što više slučajeva uspješno i efikasno riješi, pa i ovaj kojeg ste ovako naznačili u svojoj replici. Dakle, ne protivim se vašoj replici nego samo napominjem da rješenja i povrata su naznačena već u ovom prijedlogu, a možda rasprava potakne da budu i dorađena.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38524" n="1225">
					<seg xml:id="ParlaMint-HR_T6.S13.u38524.s0">Zahvaljujem. Na redu je uvažena zastupnica Nevenka Marinović. Izvolite.</seg>
				</u>
				<u who="#MarinovićNevenka" ana="#regular" xml:id="ParlaMint-HR_T6.S13.u38525" n="1226">
					<seg xml:id="ParlaMint-HR_T6.S13.u38525.s0">Hvala lijepa poštovani predsjedniče Hrvatskog sabora, državni tajniče, kolegice i kolege. Evo podržat ću ovaj Prijedlog Zakona o turističkom i ostalom građevinskom zemljištu neprocijenjenom u postupku pretvorbe i privatizacije i to u prvom redu iz razloga što se gotovo nakon dva desetljeća predlaže riješiti status oko 100 milijuna kvadrata zemljišta koje se koristi bez naknade. O njegovoj atraktivnosti neću posebno govoriti, atraktivnosti mnogih lokacija i na području Zadarske županije i upravo takvih. Radi se naime o zemljištu koje se nalazi u posjedu ili na korištenju gospodarskih subjekata iz oblasti turizma, kampovima, turističkom zemljištu na kojima su izgrađeni i hoteli i kompletna turistička naselja. Prema procjenama Ministarstva pravosuđa ukupna površina zemljišta koje nije uneseno u društveni kapital pravnih subjekata iznosi gotovo 100 milijuna kvadrata, a gotovo četvrtina odnosi se upravo na kampove. Posljedice ove dosadašnje pravne praznine su direktne štete i za državni proračun, za jedinice lokalne samouprave, ali i za pravne subjekte koji ih koriste. U prvom redu mislim na razvojne kapacitete tih pravnih subjekata, ali i na poboljšanje kvalitete turističkih proizvoda i na taj način direktno i ukupnog turističkog proizvoda Republike Hrvatske. Ovim prijedlogom utvrđuje se titular prava vlasništva na turističkom i građevinskom zemljištu i tako se uklanja, evo najvećim dijelom dosadašnja pravna praznina vezana uz vlasničkopravni status nekretnina, a ovim prijedlogom se uspostavlja znači i pravna sigurnost u korištenju, otvara se mogućnost investicija na tom zemljištu i uspostavlja se zakonitost korištenja tih nekretnina i što je po mom mišljenju važno da turističko zemljište na kojem je dokumentima prostornog uređenja određena turistička namjena i zemljišta na kojem su izgrađeno građevinsko turistički objekti, znači a radi se o kampovima, hotelima i turističkim naseljima, ovim prijedlogom postaju dobro od interesa Republike Hrvatske i uživa njenu posebnu zaštitu. Ovim se ne bih složila sa kolegom Josipovićem, da to u pravilu mora ograničavati prava vlasništva. Ja mislim da poseban interes ali i zaštita znači se može postići bez ograničavanja prava vlasništva. Dobro je svakako da se ide s ovim prijedlogom, a navedene nedostatke koje je spomenuo i kolega Josipović, ali i kolegica Ana Lovrin kojih ima, a vezane su i uz rokove, i uz provedbu, i uz odnose naknade, i pojednostavljenje procedure, nadam se da ćemo ispraviti do drugog čitanja. Osnovana radna skupina koju čine i Ministarstvo turizma i Ministarstvo pravosuđa uz uključenost Ministarstva prostornog uređenja, ali i udruga direktno zainteresiranih za rješavanje ove problematike, po mom mišljenju su garancija da ćemo u drugom čitanju imati kvalitetniji prijedlog. Stoga ovaj prijedlog u prvom čitanju podržavam. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38526" n="1227">
					<seg xml:id="ParlaMint-HR_T6.S13.u38526.s0">Zahvaljujem. Na redu je uvaženi zastupnik Marin Brkarić. Izvolite.</seg>
				</u>
				<u who="#BrkarićMarin" ana="#regular" xml:id="ParlaMint-HR_T6.S13.u38527" n="1228">
					<seg xml:id="ParlaMint-HR_T6.S13.u38527.s0">Evo gospodine potpredsjedniče, gospodine državni tajniče, kolegice i kolege. Ja ću osobno podržati ovaj prijedlog zakona u prvom čitanju, iako smatram da tekst ovog zakona vrijedi i kroz primjedbe, mišljenja i sugestije koje su i ovdje dane poboljšati i otkloniti rekao bih ustavno pravne dvojbe koje su u ovom Domu iznesene. Podržati ćemo u prvom čitanju prije svega zato što se preko 10 godina u ovom Saboru traži njegovo donošenje, no do sada se nije uspjelo. Bila su dva prijedloga koja su završila samo u prvom čitanju. Podržati ću ga i zato što se oko sto milijuna metara kvadratnih zemljišta koristi danas bez pravnog osnova i bez naknade. Podržati ću ga zato što su izgubljene milijarde kuna za ovo proteklo vrijeme od naknade za koncesije ili prodaje zemljišta. Isto tako što su u međuvremenu nezakonitim uknjižbama nestali, reću &quot;nestali&quot; milioni metara kvadratnih zemljišta, a izostala je reakcija državnog odvjetništva. I podržati ću ga zato što će se rješavanje vlasničko-pravnog statusa dati novi poticaj razvoju turizma, novim investicijama koje su nam u ovom trenutku itekako potrebne. Očekujem isto tako do drugog čitanja da se uvaže sve primjedbe, sugestije, prijedlozi, mišljenja. Ali isto tako da se zatraži i mišljenje jedinca lokalne, odnosno područno (regionalne) samouprave koja nisu prisutna u ovom prijedlogu zakona ili nije traženo njihovo mišljenje. Da li je to mišljenje udruge gradova, odnosno udruge zajednica hrvatskih županija, posebno onih županija i onih gradova, odnosno općina na kojima se nalazi turističko zemljište. I isto tako da se do drugog čitanja razmotre i mišljenja strukovnih udruga koja su ih već sada na ovom prvom čitanju dostavljena. Normalno da su suprotstavljena ovom prijedlogu zakona. Svakako da smatram da ovaj Sabor treba svojim zaključkom zatražiti ovo što je rekla zastupnica Lovrin, da se izvrši revizija svih onih uknjižbi za koje, revizija svih uknjižbi zemljišta turističkih tvrtki i da se utvrdi da li su one nezakonite. A ukoliko su nezakonite onda treba u tom dijelu treba postupati Državno odvjetništvo, osporiti sudskim putem takve nezakonite uknjižbe. I ono što bih ja kao prijedloge dao na sam tekst prijedloga zakona koji je u prvom čitanju, a to je članak 10. i članak 27. gdje se utvrđuje da će Vlada Republike Hrvatske svojom uredbom urediti postupak, način i uvjete za dobivanje koncesija, odnosno prodaje zemljišta i utvrditi visinu naknade, odnosno visinu cijene zemljišta. Mislim da a to je rečeno i u nekim primjedbama odbora da ta cijena zemljišta treba biti kroz ovaj zakon odrediva. Isto tako da bar i načelno trebaju biti odredivi uvjeti. Jer ako će sve Vlada odrediti, onda je ovaj zakon samo neka forma, a uredbama Vlade će se regulirati znači ona suština. Drugo, što dajem svoju primjedbu, a to je članak 24., a isto i članak 6. gdje se kaže da građevinsko zemljište koje nije procijenjeno u društvenom kapitalu treba biti vlasništvo Republike Hrvatske. Ja mislim da jednom analogijom da građevinsko zemljište na području općina i gradova treba biti vlasništvo jedinica lokalne samouprave, znači općina i gradova. S obzirom da znamo da je poljoprivredno, odnosno šumsko zemljište državno vlasništvo, logikom toga bi bilo da ovo zemljište, posebno građevinsko zemljište bude u vlasništvu lokalne samouprave. I treća moja primjedba je primjedba raspodjele naknada od koncesija gdje stoji da 60% pripada državi 40% lokalnoj, odnosno područnoj samoupravi. Ja mislim da je pravična raspodjela ta jedna trećina pripada Republici Hrvatskoj, jedna trećina općini, odnosno gradu, jedna trećina županiji. S razloga što su ovo namjenska sredstva. Ovo su sredstva koja se koriste za izgradnju turističke infrastrukture. Mislim da turističku infrastrukturu na područjima na kojima se to zemljište nalazi grade jedinice lokalne, odnosno područne samouprave. I u tom pravcu mislim da je normalno da bude ovakva raspodjela. Isto tako smatram da nije potrebno stvarati novi fond, jer je to novo opterećenje administracijom, nego da upravo sredstava koja će biti namjenska ona se ne mogu koristiti za neke druge svrhe. I slažem se sa svima onima koji su rekli da treba skratiti rokove, a o tome je rekao već i državni tajnik. Znači onaj rok od 6 mjeseci, odnosno dvije godine. Jer ovaj zakon neće moći u kratko vrijeme dati sve one efekte. A prije svega sređivanje jednog vlasničkog stanja na tom zemljištu koje je izuzetno vrijedno. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38528" n="1229">
					<seg xml:id="ParlaMint-HR_T6.S13.u38528.s0">Zahvaljujem. Na redu je uvažena zastupnica Dragica Zgrebec. Izvolite.</seg>
				</u>
				<u who="#ZgrebecDragica" ana="#regular" xml:id="ParlaMint-HR_T6.S13.u38529" n="1230">
					<seg xml:id="ParlaMint-HR_T6.S13.u38529.s0">Hvala gospodine potpredsjedniče. Državni tajniče sa suradnicom, kolegice i kolege. Već kod utvrđivanja dnevnog reda ove izvanredne sjednice, naš klub je imamo primjedbu na uvrštavanje ove točke dnevnog reda. I zaista se postavlja pitanje, zašto se je ovaj zakon u prvom čitanju našao na drugoj izvanrednoj sjednici u ovoj godini, a tri godine je vladala apsolutna šutnja. Prije tri godine imali smo dobru raspravu o rješenjima ovog zemljišta, međutim iza toga taj zakon nije nikada došao u drugo čitanje. Ovo pokazuje zapravo kako Vlada kao vlasnik loše gospodari sa svojom imovinom odnosno država loše gospodari sa svojom imovinom a često ni ne zna kojom imovinom raspolaže. Mi to gotovo u svakom nalazu Državne revizije dolazimo do toga da ne znamo ili nije utvrđeno, ili nije popisano vlasništvo, državno vlasništvo pa često i vlasništvo lokalne ili regionalne samouprave. Ovaj zakon dolazi kao posljedica loših rješenja u procesu pretvorbe i privatizacije. DA je ovaj proces bolno mjesto u hrvatskoj ekonomiji i društvu zapravo ne treba više niti ponavljati. Pokušaji revizije zapravo utvrdili su velike nepravilnosti čak i po zakonu za koji većina građana misli da je bio loš i nemoralan a zapravo se ništa iza toga nije dešavalo. Zato ni pokušaji ispravljanja nepravilnosti i nezakonitosti koje su utvrđene u ovim procesima zapravo ne smiju dovesti do novih problema, do novih nezakonitosti, novih pogodovanja određenim skupinama građana a moglo bi se to desiti i ovim zakonom. Sada se zapravo usklađuje tzv. državno turističko zemljište kao dio građevinskog zemljišta. Međutim, upravo ovih dana evo jučer predsjednica Vlade i predsjednik države razgovaraju kako bi trebalo staviti u funkciju i vlasništvo odnosno objekte kojima raspolaže Hrvatska vojska koje je jednim djelom preneseno i u Fond za privatizaciju ili Ured za upravljanje državnom imovinom i možda jest ovo dobro vrijeme, vrijeme krize financijske, gospodarske krize našeg proračuna kad na sve načine pokušavamo prikupiti što više prihoda da bi zakrpali proračunske rupe da počnemo raspravljati o tome kako država gospodari sa svojom imovinom i koliko prihoda zapravo ona ne ubire od svoje imovine. Kad je krenuo proces pretvorbe onda smo imali Zakon o pretvorbi, poslije Zakon o pretvorbi i privatizaciji. Međutim, nije se procjena temeljnog kapitala vršila samo po odredbama Zakona o pretvorbi. Bilo je jako puno uputa tadašnje Agencije za pretvorbu i privatizaciju današnjeg Fonda za pretvorbu i privatizaciju. Ja ću reći samo nekoliko primjera. Jedan od tih je kako procijeniti i što unijeti u kapital koje se odnosilo na turistička društva. Slično je bilo sa poljoprivrednim zemljištem koje se odnosilo na bivše poljoprivredne kombinate. Najprije je bilo rečeno da se zemljište unosi u kapital, onda se reklo ne ali recimo dugogodišnji nasadi kao jedan od vidova poljoprivrednog zemljišta se polovično unosio u temeljni kapital. Nasad, dakle voćka ili trs se procijenio, unio u kapital a zemljište ne. To je također donosilo i donosi danas puno zbrke kada se radi o tome koje će se zemljište prodati, koje će se dati u koncesiju, kako to razriješiti, tko će kome nadoknaditi troškove itd. Slično je bilo sa društvenim stanova, kod prodaje društvenih stanova. Najprije se reklo zbog toga što trebaju biti jedinstvo objekta, građevine i zemljišta oni koji kupuju društveni stan, idu u otkup društvenog stana moraju otkupiti zemljište. Neki su to i platili pa im se to kasnije vraćalo i danas je pitanje koji će se još problemi iz toga izroditi. I eto da ja to ne duljim htjela bih reći samo nekoliko komentara na neke od odredaba ovoga prijedloga zakona. Već sam rekla da je turističko zemljište zapravo dio građevinskog zemljišta i ono bi što se tiče vlasništva trebalo imati isti tretman kao što ima ukupno građevinsko zemljište. Mislim tu na članak 6. a o tome je i kolega Brkarić govorio da ako je turističko zemljište građevinsko zemljište onda ono bi trebalo biti vlasništvo jedinice lokalne samouprave na čijem području se nalazi, ne bi trebalo to prenositi u vlasništvo Republike Hrvatske. Također oko članka 14. koje je vezano i na prijašnje članke koji govore o tome kako će se provoditi postupak koncesije, tko ju provodi, tko donosi odluke itd. mi smo sad prije kratkog vremena donijeli Zakon o koncesijama koji je zapravo usklađenje sa zakonodavstvom Europske unije i koliko se ja sjećam tamo smo rekli da se svi postupci davanja koncesija moraju provoditi po tom zakonu izuzev koncesija koje se daje na poljoprivredno zemljište. Sada ovdje stavljamo jedan izuzetak kojega nemamo u Zakonu o koncesijama. Mislim da bi trebalo onda u tom smislu mijenjati Zakon o koncesijama. Što onda to znači, je li on onda usklađen sa europskim zakonodavstvom ili nije? Vjerojatno nije. Kad se kaže, onda kad se tu govori o članku 14. da na temelju odluke Vlade se zapravo, Vlada utvrđuje tko je najbolji ponuditelj to bi bilo u suprotnosti sa Zakonom o koncesijama jer se kaže da je to posebna komisija koja provodi postupak raspisivanja i dodjele koncesija. U članku 15. govori se kako se dijele prihodi od koncesije i govori se o utvrđivanju, osnivanju posebnog fonda za razvoj turističke infrastrukture i turističke resursne osnove. Prije toga u stavku 2. se govori da su ta sredstva namjenska koja se isključivo koriste u svrhu razvoja turističke infrastrukture. Da bi se na kraju reklo da se ovaj dio koji pripada državi uplaćuje u taj posebni fond, dok bi se sredstva koja pripadaju lokalnoj samoupravi uplaćivale u njihove proračune. Tko će voditi evidenciju odnosno kontrolu u koju svrhu ona jedinica lokalne samouprave troši ta sredstva kad su ona uplaćena u njezin lokalni proračun. Hoće li to Državna revizija raditi, tko će to raditi? I ako su to njezina sredstva ona ima pravo sama raspolagati tim sredstvima. Dakle, tu stvarno pitanje je uopće kako će se to kontrolirati. I onda članak 18. i 19. o tome je već bilo rasprave, kolege su o tome raspravljale, u ime našeg kluba je rečeno. Zaista ili možda je nama koji nismo pravne struke to jednostavno nerazumljivo, ali kako se zakonom može doći do vlasništva. Praktički kad ovako čitamo trgovačko društvo će steći pravo vlasništva građevine, zemljišta ispod građevine. Zašto bi država to davala besplatno? U ovoj situaciji kada na 3 tisuće kuna prihoda uvodimo dodatne prihode nekome ćemo davati besplatno zemljište koje je on već sada koristio 10, 15 godina. Slično je i sa člankom 19. gdje to nije samo zemljište ispod građevine, nego je to i neka funkcionalna ili tehnološka cjelina koja se odnosi na građevinu odnosno na to trgovačko društvo. Dakle, zaista bi trebalo dobro obrazložiti pojedine odredbe, preispitati ih i možda do drugog čitanja dati neka bolja rješenja. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38530" n="1231">
					<seg xml:id="ParlaMint-HR_T6.S13.u38530.s0">Zahvaljujem. Na redu je uvažena zastupnica Ingrid Antičević … … /Upadica se ne čuje./… Ispravak, pa morate onda ako nitko ne gleda kucnut da se vidi. Ispravak netočnog navoda, uvažena zastupnica Ana Lovrin.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38531" n="1232">
					<seg xml:id="ParlaMint-HR_T6.S13.u38531.s0">Hvala lijepa, gospodine potpredsjedniče. Ja se ispričavam, držala sam pločicu i lupala, ali me nitko nije čuo. A evo htjela bih ispravit navod uvažene zastupnice Zgrebec jer je rekla da se besplatno zemljište daje i za nekakvu, ne mogu točno ponovit, ali vjerojatno ste mislili na zemljište za redovnu uporabu zgrade i zbog čega bi se davalo. Dakle daje se, ovim zakonom je predviđeno da se zemljište ispod tlocrtne površine zgrade zbog jedinstva, načela jedinstva zemljišta i zgrade da je, kao što se to i u otkupu društvenih stanova su svi oni koji su imali prigodu otkupit društveni stan, besplatno dobili i udio u zemljištu ispod zgrade. … /Upadica se ne čuje./… Jesu, a što se tiče zemljišta za redovnu uporabu zgrade, ovaj zakon omogućava da onaj tko je u pretvorbi procijenio i platio zgradu da mu se može prodat po tržišnoj cijeni zemljište za redovnu uporabu zgrade jedinica lokalne samouprave.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38532" n="1233">
					<seg xml:id="ParlaMint-HR_T6.S13.u38532.s0">Zahvaljujem. Na redu je uvažena zastupnica Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38533" n="1234">
					<seg xml:id="ParlaMint-HR_T6.S13.u38533.s0">Hvala, poštovani gospodine potpredsjedniče. Poštovani državni tajniče sa suradnicom, kolegice i kolege. Sam naslov ovog prijedloga zakona dovodi u jednu neodumicu, odnosno meni se čini da itekako zamagljuje situaciju. Naime, prijedlog zakona nosi naziv Prijedlog zakona o turističkim i ostalom građevnom zemljištu, e sad je ovdje kvaka, neprocijenjenom u postupku pretvorbe i privatizacije. Kakvo je to neprocijenjeno? Ono je neprocijenjeno, ali to ne bi trebalo ići u naziv. To je državno zemljište ili je zemljište jedinice lokalne samouprave ili je vlasništvo pojedinaca kojima se to odavno trebalo vratiti, a to nije učinjeno. Dakle, sam naziv treba prije svega biti jasan o čemu se ovdje radi da bi bili pošteni i da bi zakon bar koliko toliko ispravio dosadašnju nepravdu, a da ne bi stvorio velike nepravde, pogotovo u ovim vremenima krize kad je narod, kad su građani novim raznim nametima, haračima. Naime, sjećamo se '90.-tih godina kada je cijeli ovaj bizarni proces započeo sa nepoštenom, nepravednom privatizacijom, ni to nije bilo dovoljno, nego su ti veliki turistički kompleksi odnosno njihovi vlasnici zaposjeli imovinu koju nisu platili. Ali što se tada događa? Dakle, to nije se događalo slučajno, nego sustavno jer '90.-tih godina iz kaznenog zakonodavstva netragom je nestalo kazneno djelo neovlaštenog zaposjedanja društvenog, odnosno državnog vlasništva. Dakle, izuzela se kaznena odgovornost da bi se sve ovo činilo na očigled ondašnjih vlasti. Dakle, nimalo nije to bilo slučajno, to je bio jedan sustav pljačkanja državne odnosno društvene imovine. Prema tome, ono što je ovdje već bilo govora da mi ne bi ono ustaljeno već načelo &quot;tko je jamio, jamio&quot; još ozakonili, treba itekako biti pažljiv. Prema tome, čini mi se da je osnovna poruka ovog zakona i da Vlada sa ovim prijedlogom treba jasno i glasno poručiti, ali čini mi se da se to nije dogodilo i zato to do drugog čitanja treba svakako ispraviti i treba se ponašati po načelu ili plati ili vrati, trećeg nema, tertium non datu, inače će nam se dogoditi nova pljačka i otimačina. I to čega? Najvrjednijeg onog što je Hrvatskoj još ostalo, a to je turističko i građevinsko zemljište u vlasništvu države. Naime, kako je do ovog prijedloga došlo na ovu sjednicu? Ovo je izvanredna sjednica, ovo nije nikakva antirecesijska mjera, kao što je predsjednica Vlade željela objasniti, obrazložiti i očitovati se na prijedlog kluba SDP-a da se ovo izuzme s ove sjednice. Naime, mi smo već, ako se prisjetimo, imali na raspravi ovdje u Hrvatskom saboru prije dosta sada već vremena ovakav prijedlog zakona pa je on povučen i došao je novi. Ali kad on dolazi? Sjetimo se da je nedavno gospođa Kosor bila u Bruxellesu, a ja se sjećam jednog sastanka također u Bruxellesu gdje je gospodin Degert lupio šakom od stol nezadovoljan takvim prijedlogom zakona, ondašnjim, kojim nitko u Hrvatskoj nije bio zadovoljan, a ponajmanje prijašnji vlasnici koji su očekivali da će im se poboljšati način vraćanja tog njihovog zemljišta i pitao nas što se to događa s tim prijedlogom zakona, zašto se hotelima neda i svo okolno zemljište. Tada sam ga lijepo priupitala, a molim vas po kom to osnovu. Zašutio je. Dakle, očito je da taj jedan lobi, to nije službeni stav Bruxellesa, ali očito je da postoje lobiji moćni financijski koji onda eto preko Bruxelleske administracije žele izvršiti pritisak na Hrvatsku. Ondašnji, sada već bivši premijer, rekao je ne damo ni milimetar našeg teritorija, tada kada je već pokazivao atrofirane mišiće u odnosu na ove nepravedne i bezobrazne zahtjeve Slovenije. Međutim, zar ćemo mi onda, nećemo dati milimetar, a ovdje ćemo dati milijune metara kvadratnih, kilometre i kilometre u zamjenu za milimetre. To se ne smije dogoditi, nikako se to ne smije dogoditi. Dakle, ovo neprocijenjeno zemljište nije nikakvo apstraktno neko zemljište bez vlasnika. Vlasnik je ili država ili jedinica lokalne samouprave i često u velikom broju slučajeva to su bivši vlasnici koji već godinama čekaju svoje zemljište. Postavlja se sada pitanje dakle kako ovu nepravdu, što najčešće trgovačka društva tj. hoteli drže, evo kao što sam predlagatelj prikazuje nam ovdje da drže negdje 20, drže preko stotine milijune metara kvadratnih bespravno. Samo u ovih zadnjih godina dakle negdje je to bilo 15 godina, negdje 10, negdje blizu 18 godina da su plaćali 5 kuna po metru četvornom bi li Hrvatska bila sada u ovakvim problemima? Sigurno, sigurno ne bi. To su ogromni, ogromni iznosi. Prema tome, ja bih sada željela početi nešto, iako je prvo čitanje i redom. Svakako se mora odrediti i izmijeniti odredba članka 7. jer ona već u startu, i članak 6., a pogotovo članak 7. govori o protuustavnosti, nesuglasnosti ovog zakona sa temeljnim Zakonom o vlasništvu i drugim stvarnim pravima i suprotan je donesenom antikorupcijskom zakonu, tako smo ga predstavljali, Zakonu o koncesijama. Naime, Zakon o vlasništvu i drugim stvarnim pravima zorno govori kako se stiče vlasništvo, kako se razvrgava suvlasnička zajednica koja vrijedi za sve vlasnike. Dakle, ovim zakonom ne može se narušavati to jedinstvo koje je uspostavljeno u temeljnom Zakonu o vlasništvu i drugim stvarnim pravima. Pa zbog čega bi se suvlasnička zajednica rješavala i razvrgavala zato što to traže hoteli, a ondje gdje su suvlasnici s državom, dakle u onom neprocijenjenom dijelu što je vlasnik država. Zar ćemo ići na tragu već donesenog protuustavnoga Zakona o golfu gdje je država dužna prodati pojedincima, tj. golferima kad oni to zatraže najvrjednije zemljište, pa čak i poljoprivredno? Zar idemo tim tragom? To treba prekinuti. Dakle, ni u kom slučaju na ovakav način ne dozvoliti da je država dužna razvrgnuti suvlasničku zajednicu kada to zatraže hotelijeri. Država mora sama to svojom voljom. Kako će se država čija je osnovna zadaća da se brine o svakom građaninu ponaosob brinuti o njemu ako se ne brine o svom vlasništvu, a kažem i ponavljam, to je i u suprotnosti sa Zakonom o vlasništvu i drugim stvarnim pravima. Prema tome, a kad država to odluči da je to zbog ekonomske važnosti dobro i za razvoj gospodarstva, i o tome itekako treba voditi računa i ja mislim da se predlagatelj i vodio tom idejom, ali onda u svakom slučaju treba ići jedna nadopuna i to dakle nakon što se vrijednost suvlasničkog dijela nekretnine prebije s koncesijskom naknadom za korištenje za svo vrijeme do isteka koncesije. Neka plate ono što su do sada držali to. Jer molim vas, uzurpacije, pa to bi značilo da mi legaliziramo protupravni upad. Onda bi ovo bio zakon o legalizaciji uzurpacije. Što bi time poručili građanima? Da slobodno upadaju u tuđe stanove, odnosno u državne stanove ako ih još negdje kao takvih ima? Ili u stanove jedinica lokalne samouprave? A onda ćemo ih držati tako da bespravno drže i donijeti zakon kojim ćemo to legalizirati. To je loša poruka za poštivanje zakonitosti, a vidimo da i najmanja nezakonitost koju počini građanin itekako, itekako se sankcionira. Zato u tom smislu pravosuđe i čitava država je itekako efikasna. Odredba članka 10. je zaista u suprotnosti sa dobivenim, odnosno donesenim Zakonom o koncesijama. Jednako tako i vlasnici neće na ovaj način, kamo sreće kad bi došli brže do svojih nekretnina. Ali na neki način se dovode u neravnopravni položaj i sa onim ranijim vlasnicima kojima su nekretnine već vraćene. Prema tome, evo u ovom smislu i članak 18. o čemu je već bilo riječi zaista vrijedi jedinstvo načelo jedinstva nekretnine i nemam ništa protiv da oni zaista moraju po tom zakonu … /Govornici govore u isti glas, ne razumije se./ …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38534" n="1235">
					<seg xml:id="ParlaMint-HR_T6.S13.u38534.s0">Hvala.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38535" n="1236">
					<seg xml:id="ParlaMint-HR_T6.S13.u38535.s0">… ali neka plate. Dakle, osnovno načelo ili plati ili vrati.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38536" n="1237">
					<seg xml:id="ParlaMint-HR_T6.S13.u38536.s0">Ili završi. Imamo jedan ispravak netočnog navoda, uvažena zastupnica Ana Lovrin.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38537" n="1238">
					<seg xml:id="ParlaMint-HR_T6.S13.u38537.s0">Hvala lijepa gospodine potpredsjedniče. Pa niz je netočnih navoda, trebalo bi mi pola sata da ovo ispravim sve, ali evo jedan. Da se ovaj zakon donosi pod pritiskom briselske administracije i da ćemo ovdje dati milijune metara badava. Upravo suprotno i obrnuto. Ovaj zakon rješava vlasničko-pravni status na način da ovo zemljište vratimo državi, da onaj tko ga želi koristiti da plati. Tu je bilo rečeno da najprije treba platiti pa onda donosit ovaj zakon. Obrnuto. Ako se ovaj zakon ne donese, onda po pravu nitko ništa neće moći državi platit. Dakle, upravo obrnuto pritiscima odvjetničkih europskih lobija koji zastupaju trgovačka društva, ovaj zakon rješava ovu materiju na način da će utvrditi na ovom zemljištu vlasništvo države i vlasništvo jedinica lokalne samouprave. I još nešto, u članku 7. o razvrgavanju …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38538" n="1239">
					<seg xml:id="ParlaMint-HR_T6.S13.u38538.s0">Zahvaljujem, vrijeme vam je isteklo.</seg>
				</u>
				<u who="#LovrinAna" ana="#regular" xml:id="ParlaMint-HR_T6.S13.u38539" n="1240">
					<seg xml:id="ParlaMint-HR_T6.S13.u38539.s0">… suvlasničke zajednice država nije dužna, nego u zakonu piše …</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38540" n="1241">
					<seg xml:id="ParlaMint-HR_T6.S13.u38540.s0">Zahvaljujem. Vrijeme vam je isteklo. Imamo jednu repliku, uvažena zastupnica Dubravka Šuica. Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u38541" n="1242">
					<seg xml:id="ParlaMint-HR_T6.S13.u38541.s0">Pa evo, željela sam replicirati gospođi Antičević budući da mi se čini da se više puta u svom izlaganju našla u vlastitoj kontradikciji. Najprije zbog čega se ovaj zakon našao na dnevnom redu kad nije antirecesijski, a onda istovremeno na kraju vaše rasprave kažete da se rukovodio predlagatelj ekonomskim razlozima i gospodarskom situacijom itd. Znači itekako je antirecesijski i ovo je kad već nije prije, pravi trenutak da se ovaj zakon raspravi i da ga raspravimo u prvom čitanju. Isto je govorio gospodin Leko maloprije. Znači, vrlo je važno da je ovaj zakon došao na dnevni red i ja osobno se također zalažem za ovaj vašu sintagmu ili plati ili vrati. Vjerujem da ima prostora za razmotriti kako dosadašnje korištenje ipak na neki način regulirati jer to su zaista ogromna sredstva i sigurno da bi se o tome moglo razgovarati. Imamo jedan primjer na dubrovačkom području gdje je Hrvatski fond za privatizaciju naplatio od jednog takvog vlasnika koji nije unio u pretvorbu temeljni kapital i sada se vode sudski procesi itd. Vjerujem da će se tu stanje srediti i ako ne počnemo sada, kada ćemo početi? Znači trenutak je za počinjanje sređivanja ovoga stanja i vjerujem da jest ovo antirecesijski zakon i da nema nikakve veze sa Bruxellesom, nego sa stanjem u našem proračunu.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38542" n="1243">
					<seg xml:id="ParlaMint-HR_T6.S13.u38542.s0">Zahvaljujem. Odgovor na repliku, uvažena zastupnica Ingrid Antičević-Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38543" n="1244">
					<seg xml:id="ParlaMint-HR_T6.S13.u38543.s0">… /Govornica je naknadno uključena./ … polemizirati jer dobrim dijelom ste u pravu u smislu razvoja gospodarstva, ali ne možemo i pod tim, pod antirecesijskim mjerama smatrati da se riješimo vlastitog zemljišta i to onog najvrjednijeg tek tako. Tu treba biti itekako, itekako oprezan. Ja u tom smislu govorim da nije bilo mjesta upravo na ovoj sjednici o tome raspravljati na izvanrednoj sjednici. Međutim da oko toga ne bi trošili riječi. Vidite odredba članka 27. koja kaže da će Republika Hrvatska prodati, prodati, a zašto ne u koncesiju? Zašto ne pravo građenja? Trgovačkom društvu, vidite, na njegov zahtjev zemljište koje je, e sada dolazi do to, jedne velike zamke, koje je nužno za redovnu uporabu građevine po tržišnoj cijeni. Pa svaki put će hoteli i takva trgovačka društva reći da je to njima nužno. Pa da ima i kilometre oko sebe, još jedan susjed i kilometar koji je preostao eventualno državi, ono će reći nama je to nužno. I tko će to moći osporiti? Mi već znamo što je privedeno namjeri ili nije privedeno namjeni koliko su upravna tijela imala poteškoća oko takve jedne kaučuk norme. Zato ja molim, evo ovdje gospodine državni tajniče, da se ovo što u većoj mjeri precizira jer znam kako takvi sporovi onda idu. Zavisi isključivo onda o ekonomskoj snazi onoga koji se pojavi pred sudom, a to ne smijemo dozvoliti. Hvala.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38544" n="1245">
					<seg xml:id="ParlaMint-HR_T6.S13.u38544.s0">Zahvaljujem. Nastavljamo sa raspravom. Još imamo tri rasprave. Sada je na redu uvažena zastupnica Tatjana Šimac Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38545" n="1246">
					<seg xml:id="ParlaMint-HR_T6.S13.u38545.s0">hvala lijepo gospodine potpredsjedniče, državni tajniče sa suradnicom, kolegice i kolege. Ja isto spadam u ovih grupu zastupnika koji su rekli da je zakon, ovaj zakon kasnije sigurno 15 godina. Međutim prijedlog zakona ne ulazi u bit problema, a to je revizija pretvorbe i privatizacije i kako zbilja vratiti to turističko zemljište. Iako je naravno kolika je vrijednost, odnosno proglašeno je to od interesa za Republiku Hrvatsku. Prema tome, ovaj zakon se zapravo bavi samo razradom članka 47. Zakona o privatizaciji, što napraviti sa zemljištem koje je već temeljem tog članka stekao Hrvatski fond za privatizaciju, odnosno Republika hRvatska. Ja bih isto spomenula primjer Babin kuka u Dubrovniku. Naime od početka 90-tih godina do danas površina zemljišta koje je trebalo procijeniti u temeljni kapital, te površine su varirale i to od 300 tisuća metara kvadratnih do 650 metara kvadratnih koliko je danas uknjiženo kao vlasništvo Babin kuka, ali jasno bez jasnog zakonskog kriterija. U ovih 650 tisuća kvadrata nalazi se preko 200 tisuća kvadrata zemljišta koje je moglo biti, odnosno koje je predmet ovog prijedloga zakona, ali je zbog tko zna kojih razloga umjesto da postane vlasništvo Republike Hrvatske, temeljem članka 47. Zakona o privatizaciji ušlo kroz pretvorbu u temeljni kapital Babina kuka. Znači postaje očito da nije bilo jasnih kriterija prema kojima je određeno zemljište moglo ući u temeljni kapital društva u pretvorbi. Ovim prijedlogom zakona se poništava, na žalost se poništava svaka mogućnost revizije pretvorbe i privatizacije. Tako mi sada na Babin kuku imamo zemljište na kojem je bio kamp. To je ogromna površina koje su današnjim planom predviđene za izgradnju vila u zelenilu, zatim imamo zemljište koje je zelena površina, današnjim planom je predviđeno za rekreacijsku zonu, itd. Znači to je sve u onoj površini od 200 tisuća metara kvadratnih. A da se ta zemlja, ta zemlja se nalazi udaljena od postojećih hotela i ne predstavlja s njima nikakvu tehnološku cjelinu i mogle su se i po postojećim zakonima da se država ponašala kao dobar gospodarstvenik, moglo se to vratiti. Ovo zemljište je jedno od najvrjednijih u Dubrovniku, vi znate da nemamo toliko zemljišta koje možemo, s kojima možemo raspolagati u našem vlasništvu. Ono postiže vrijednosti do tisuću i pol eura po metru kvadratnom, pa je na ovaj način Republika Hrvatska, a i lokalna zajednica oštećena za 300 milijona eura, budući da nije kroz privatizaciju Babin kuka ostvarila niti približan iznos. Dakle, nepostojanjem jasnih kriterija koje je zemljište trebalo ući u temeljni kapital i prihvaćanjem ovog prijedloga zakona, konačni bi se legalizirale sve nejasnoće pretvorbe i privatizacije. I sad pitamo se mogu li što čelnici lokalnih sredina napraviti? Pa mogli su barem prihvatiti amandmane koji su prijašnja oporba davali prilikom donošenja UPU-a, a davali su amandmane da se izuzme upravo ova sporna zemljišta. Međutim UPU se donio, na žalost bez prije utvrđenog vlasništva nad ovim spornim zemljištem. Prema tome, mogu zaključiti da ovim zakonom imamo konačnu legalizaciju pretvorbe i privatizacije, jer privatnicima davati atraktivno zemljište, državi rubno. Što možemo reći nego da je to konačna legalizacija pljačke. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38546" n="1247">
					<seg xml:id="ParlaMint-HR_T6.S13.u38546.s0">Zahvaljujem. Imamo dvije replike. Prvo je uvažena zastupnica Ingrid Antičević Marinović. Izvolite.</seg>
				</u>
				<u who="#AntičevićMarinovićIngrid" ana="#regular" xml:id="ParlaMint-HR_T6.S13.u38547" n="1248">
					<seg xml:id="ParlaMint-HR_T6.S13.u38547.s0">Pa evo kolegice Bonačić, pa spominjete jedinice lokalne samouprave, što one mogu učiniti i što su mogle do sada učiniti. U tom smislu željela bih posebno apostrofirati odredbu članka 21. Istina je da jedinice lokalne samouprave negdje su jako marljive i odgovorne. Negdje su neodgovorne pa su sve rasprodale, više nego država. Ali nije pravedno da država jednostavno nudi hotelijerima da otkupe njezino, a ovdje zabranjuje jedinicama lokalne samouprave da raspolažu tim zemljištem koje će njima pripasti u vlasništvo i ograničava raspolaganje tih nekretnina. To jednostavno ne može biti, ne mogu biti, ne može biti nekoliko različitih situacija za vlasnike. Dakle država nudi svoje, još kad god hoćete mi ćemo vam prodati, država je dužna prodati, a u jedinicama lokalne samouprave ograničava to pravo na eventualno samo izdavanje koncesija. Već kad inače jedinice lokalne samouprave raspolažu svime, svojim nekretninama i inače Ustavno je zagarantirana takva jedna sloboda, mi bi ovdje do drugog čitanja trebali dobro razmisliti isto tako i o mogućnosti da jedinice lokalne samouprave slobodno raspolažu svojim vlasništvom.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38548" n="1249">
					<seg xml:id="ParlaMint-HR_T6.S13.u38548.s0">Zahvaljujem. Imamo još jednu repliku, uvažena zastupnica Dubravka Šuica. Izvolite.</seg>
				</u>
				<u who="#ŠuicaDubravka" ana="#regular" xml:id="ParlaMint-HR_T6.S13.u38549" n="1250">
					<seg xml:id="ParlaMint-HR_T6.S13.u38549.s0">Gospodine potpredsjedniče. Žao mi je što je gospođa Šimac-Bonačić koristi ovu govornicu saborsku za neke lokalne teme ovdje iznijeti, pa naravno da ne mogu odšutjeti. Govori se o Babinom Kuku naselju u Dubrovniku potpuno na krivim činjenicama. Dakle, to poduzeće Babin Kuk je uopće, postojao je pravni posao između bivšeg poduzeća Minčeta i tadašnje općine Dubrovnik, kada je tadašnji predsjednik općine 1971. godine prodao to zemljište poduzeću Minčeta. I apsolutno se ne uklapa u ovu temu i potpuno ste zlouporabili podij i da biste to obrazložili. Prema tome, to je tema koja će se još dugo razgovarati. Bila je glavnom temom u predizborno vrijeme u Dubrovniku na čemu se krivo plasiranim podacima prema javnosti dobilo puno poena. I žao mi što nastavljate tu temu ovdje u Hrvatskom saboru. O tome će reći Hrvatski fond za privatizaciju, reći će sudovi i mislim da ste potpuno promašili temu govoreći o pretvaranju zemljišta. Radi se o urbanističkom planu uređenju Babinog Kuka, radi se o prostornom planu grada Dubrovnika, radi se o Kuku grada Dubrovnika, gdje je i vaš sadašnji partneri, a današnji stečajni ... Dubrovnika također digao ruku za prostorni plan grada Dubrovnika i Kuk grada Dubrovnika. A prostornim planom određuju namjene prostora. Znači namjene se odredila prostornim planom, a UPU-e se tek razrađuje. Prema tome, nemojte paušalno i ne poznavajući dovoljno materiju obavještavati hrvatsku javnost, a ponajmanje u Hrvatskom saboru.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38550" n="1251">
					<seg xml:id="ParlaMint-HR_T6.S13.u38550.s0">Zahvaljujem. Odgovor na repliku, uvažena zastupnica Tatjana Šimac Bonačić. Izvolite.</seg>
				</u>
				<u who="#ŠimacBonačićTatjana" ana="#regular" xml:id="ParlaMint-HR_T6.S13.u38551" n="1252">
					<seg xml:id="ParlaMint-HR_T6.S13.u38551.s0">Hvala vam lijepo. Što se tiče Minčete? Minčeta je zapravo prethodnik Babin Kuka, odnosno Babin Kuk je sljedbenik Minčete. Prema tome, mi znamo da se ugovor iz '71. godine nije poštivao. Isto tako imamo i nalaz revizije. I upravo zbog toga trebali su se prihvatiti amandmani koji su se odnosili na izuzeće, odnosno UPU se treba raditi na zemljištu koji je zapravo zna se koji je vlasnik, a ne na ovaj način. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38552" n="1253">
					<seg xml:id="ParlaMint-HR_T6.S13.u38552.s0">Zahvaljujem. Idemo dalje s pojedinačnom raspravom. Kao predzadnji je uvaženi zastupnik Šimo Đurđević. Izvolite.</seg>
				</u>
				<u who="#ĐurđevićŠimo" ana="#regular" xml:id="ParlaMint-HR_T6.S13.u38553" n="1254">
					<seg xml:id="ParlaMint-HR_T6.S13.u38553.s0">Hvala lijepo gospodine potpredsjedniče. Gospodine državni tajniče, kolegice i kolege. Mislim da je bilo vrijeme za odustati ali samo jedan segment. Dakako da sam zato da se uredi ova problematika koja je naglašena duž naše obale od sjevera do juga. Ali bih htio naglasiti jedan problem koji kolegice i kolege, niti klubovi u svojim raspravama nisu naglasili. A to je problem objekata uz autoceste, poglavito one autoceste koje su građene za vrijeme bivše države. Ljudi su uložili svoje kuće, stanove, djelatnici u tim motelima i otkupili ih. Ali ne u privatizaciju, nego su oni druga ili treća kako bi se reklo ruka. Kupili su zgradu, kupili su objekt, funkcioniraju, otplaćuju svoje kredite. Ali zemljište ispod toga objekta, ja bih, nisam točno gledao u dokumentaciju, ja bih ga isto nazvao turističkim. Jer on služi isto u svrhu turizma, u tranziciju. Ljudi koriste te objekte. A kada su osobe vlasnici tih zgrada krenuli da razriješe te probleme, znači krenuli su od gruntovnice, dolaze tamo npr. u Brodsko-posavskoj županiji društveno vlasništvo, poljoprivredno zemljište koristi agro kombinat Jasinje. Hvala Bogu, ne nego nažalost toga kombinata više nema. Tako naglašavam i vama gospodine državni tajniče da pokušate do drugog čitanja, da i ovu problematiku u unutrašnjosti zemlje, poglavito uz autoceste razriješimo. Ja vas molim da sagledate taj segment. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38554" n="1255">
					<seg xml:id="ParlaMint-HR_T6.S13.u38554.s0">Zahvaljujem. I još imamo jednu raspravu. To je uvaženi zastupnik Miljenko Dorić. Izvolite.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38555" n="1256">
					<seg xml:id="ParlaMint-HR_T6.S13.u38555.s0">Hvala gospodine potpredsjedniče. Najprije bih se želio zahvaliti kolegama iz HSS-a, nažalost ih nema ovdje, nadam se da me slušaju. Koji su si dali truda da izračunaju brojeve do kojih sam i ja došao i kolege iz mog kluba, vezano uz to kako ćemo ubuduće korist imati od ovoga zakona. Dakako ja sam naglasak posebni stavio na činjenicu da je taj zakon došao 2009. godine, a ne puno ranije i naglasak sam i stoga stavio onda na štetu koju je do sada, štetu koju smo imali. Jer evo kolege iz HSS-a kao i ja tvrdimo da otprilike milijardu kuna smo mogli imati u proračunu svake godine da smo zakon donijeli ranije. Prema tome, 15-ak milijardi kuna u posljednja dva desetljeća je otišlo u vjetar, to nije prihvatljivo. To nije dobro. I kolegice i kolege to je samo ona neposredna šteta. Govorio sam o tome da zato što nije bilo nositelja vlasništva, nije bilo moguće investirati, popravljati kvalitetu ponude, graditi sportsko-rekreacijske zone, sadržaje, podignuti razinu konkurentnosti našeg turizma. Na tih 100 milijuna metara kvadratnih. Zbog toga sam rekao da to nije samo 15 milijardi, već je to daleko više od toga. Nitko kolegice i kolege nije replicirao na to. Nitko. Prema tome, svi se slažu da je šteta tu negdje oko brojki koje su kolege iz HSS-a i koje sam ja iznio malo prije. No, bila je velika reakcija na to kada sam ja metaforički rekao da su u Saboru besplatne kave, želeći naglasiti da u jednom kriminalnom slučaju je kava koštala 50 tisuća eura vezano uz privatizaciju o kojoj danas također razgovaramo, pa i u turizmu. Ja se ispričavam koji su ispravljali moj krivi navod. Nije istina da je kava u Saboru besplatna. Kava u Saboru košta 2,5 kune. Ali je istina da 80% kava koje popiju zastupnici i službenici u ovoj zgradi plati Hrvatski sabor, a da manje od 20% plate sami zastupnici i službenici. To je točan podatak. I kolegice i kolege da nije tako, ne bismo jučer svi dobili dopis od tajnika ako želite ja ću ga pročitati, da vidite koji je cilj štednje koju on predlaže od 1. kolovaza.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38556" n="1257">
					<seg xml:id="ParlaMint-HR_T6.S13.u38556.s0">Oprostite uvaženi zastupniče, kakve to ima veze s ovim zakonom?</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38557" n="1258">
					<seg xml:id="ParlaMint-HR_T6.S13.u38557.s0">Itekako ima veze. Deset je saborskih zastupnika od mene tražilo da obrazložim zašto sam to rekao.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38558" n="1259">
					<seg xml:id="ParlaMint-HR_T6.S13.u38558.s0">Ali to nema sa temom ovom veze.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38559" n="1260">
					<seg xml:id="ParlaMint-HR_T6.S13.u38559.s0">Itekako ima veze. Tema je bila, a njih niste prekinuli. Jeli tako? Kada sam ja govorio od 50 tisuća eura.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38560" n="1261">
					<seg xml:id="ParlaMint-HR_T6.S13.u38560.s0">Molim vas nema veze sa ovom temom.</seg>
				</u>
				<u who="#DorićMiljenko" ana="#regular" xml:id="ParlaMint-HR_T6.S13.u38561" n="1262">
					<seg xml:id="ParlaMint-HR_T6.S13.u38561.s0">Prema tome, kolegice i kolege bilo bi dobro da kada se raspravlja o ovakvim zakonima koji su od izuzetnog značaja da se u biti ne osvrćemo na trivijalne stvari, da ne pokušavamo prikriti bit onoga što sam želio reći i što ovaj zakon želi reći i poručiti. Mi ovaj zakon moramo što prije prihvatiti, on se mora žestoko doraditi. Čuli smo sve primjedbe i prigovore. Ovaj zakon mi ćemo podržati kada on jasno bude uvažio odlične primjedbe, odlične sugestije koje smo danas u raspravi čuli. Zašto ćemo ga prihvatiti? Da upravo ne nastavimo sa štetnim djelovanjem ove pravne praznine koju u ovom trenutku imamo u Republici Hrvatskoj. Hvala lijepo.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38562" n="1263">
					<seg xml:id="ParlaMint-HR_T6.S13.u38562.s0">Zahvaljujem. Imamo jedan ispravak netočnog navoda uvaženi zastupnik Josip Đakić.</seg>
				</u>
				<u who="#ĐakićJosip" ana="#regular" xml:id="ParlaMint-HR_T6.S13.u38563" n="1264">
					<seg xml:id="ParlaMint-HR_T6.S13.u38563.s0">Gospodine potpredsjedniče. Opet ću ispraviti. Naime, prezentacija koja je bila i sada koja se opravdava da nije rečeno zapravo je bilo rečeno da smo bili u ovom Hrvatskom domu zabadava kao. To je netočno i želim reći da se kava pije.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38564" n="1265">
					<seg xml:id="ParlaMint-HR_T6.S13.u38564.s0">Molim vas, to nije tema.</seg>
				</u>
				<u who="#ĐakićJosip" ana="#regular" xml:id="ParlaMint-HR_T6.S13.u38565" n="1266">
					<seg xml:id="ParlaMint-HR_T6.S13.u38565.s0">Da se besplatna kava pije na Pantovčaku i tko zna .../Govornici govore u glas, govornik se ne razumije./...</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38566" n="1267">
					<seg xml:id="ParlaMint-HR_T6.S13.u38566.s0">Uvaženi zastupniče, to nije tema o kojoj raspravljamo sada. I zaključno u ime predlagača uvaženi Dražen Bošnjaković državni tajnik u Ministarstvu pravosuđa.</seg>
				</u>
				<u who="#BošnjakovićDražen" ana="#regular" xml:id="ParlaMint-HR_T6.S13.u38567" n="1268">
					<seg xml:id="ParlaMint-HR_T6.S13.u38567.s0">Hvala lijepo. Gospodine potpredsjedniče, gospođe i gospodo. Ja se u ime predlagatelja doista zahvaljujem na ovoj danas jako dobroj raspravi o Zakonu o turističkom i ostalom građevinskom zemljištu neprocijenjenom u temeljnom kapitalu. Ovo je iznimno složen problem, ovo je iznimno složeno pitanje i dozvolite mi da vjerujem da nije do sada riješeno upravo radi te činjenice da ga je vrlo teško riješiti. To kolege koji su pravnici, koji su odvjetnici jako dobro znaju koliko je ovdje različitih interesa i sa koje god strane priđete ovom problemu otvori vam se novi problemi koje je vrlo teško razriješiti. Ovo je ja bih rekao i nosim jedan dojam iz ovog Sabora danas da postoji zaista pozitivno ozračje da ga zajednički riješimo jer je rasprava bila definitivno sjajna, primjedbe su bile izvanredne i mi ćemo za drugo pa ako je potrebno čitat ćemo ga i tri puta ali da ga doista dobro postavimo. Mi ćemo doista ova pitanja na koja ste nam skrenuli pozornost, gledat ćemo ih precizirati za slijedeće čitanje. Vrlo je opravdano definitivno ovo što su kolege iz SDP-a rekli i ostali naravno da je potrebno definirati šta to je tržišna cijena i koja je to naknada, kako će se određivati i mi smo to predvidjeli ovdje u ovom prvom prijedlogu da se to uredi uredbom Vlade jer smo smatrali da je to jedan elastičniji, brži akt ali se potpuno slažem da je to potrebno barem one osnovne okvire u kojima će se ta naknada i cijena definirati da to bude ovaj zakon. Za drugo čitanje ćemo to predvidjeti. Odmah da sve otklonim da ovaj zakon ima, da je pisan rukom interesa hotelijera ovih ili onih. Ne, vjerujte mi on je doista pisan sa namjerom da se razriješi problem. Ako netko prepoznaje da je favoriziran ovaj ili onaj, ja mislim da toga ovdje nema. Naprosto, mi želimo naći titulara vlasnik jer i ovo što je bilo govora da naplatimo unazad korištenje to je vrlo teško. Jer da otvorimo jedno takvo pitanje doći ćemo do problema da nismo ni mi na cijelom jednom velikom području upisani kao Republika Hrvatska kao titular i vlasnik tog zemljišta. Ako niste vlasnik onda ne možete ništa ni naplatiti. To je vrlo teško. Tu ćemo završiti na sudu i ne znam koliki će nam se procesi voditi. Naša je namjera upravo da kažemo vlasnik je taj, taj i taj i zato nije cilj prodaja silnih kvadrata ni tajkunima, ni ovima, ni onima nego je cilj prodaja onih potrebnih kvadrata da se formiraju čestice. Ja se slažem i sa primjedbom da članak 18. koji govori o tome treba precizirati jer na ovakav način doista moramo taj članak 18. gledati u kontekstu sa onim člancima dalje 21., 28. i 29. Ali znate, kad imamo jednu zemljišnu česticu i na njoj kad imamo jednu zgradu ta zgrada je možda i plaćena kroz privatizaciju i pretvorbu, ima vrlo često situacija da je. Međutim, nemoguće je to vlasničko pravno iskazati jer ne možete postati vlasnik na jednoj čestici samo zgrade, a ne možete postati vlasnik niti samo zgrade i tlocrtne površine ispod zgrade nego naprosto moguće je jedino postati vlasnik ako se formira nova čestica. Da bi se nova čestica formirala jedinica lokalne samouprave pa i država tamo gdje treba ona mora prodati određeni dio površine te čestice kako bi se formirala nova parcela. I ovdje se potpuno slažem da je potrebno ovim zakonom definirati i odrediti koje je to zemljište potrebno za redovnu uporabu da ne bi zaista došlo do nekakve velike prodaje i svega toga. Nego ono što je potrebno, iako imamo mi Zakon o prostornom planiranju, Zakon o gradnji koji govori zapravo čak i o tome koliki je postotak izgrađenosti određene čestice potreban da bi se ona formirala. I zato sve ove primjedbe koje su ovdje danas bile su itekako dobro došle i mi ćemo gledati da što preciznije odgovore u ovom zakonu za drugo, pa ja sam rekao opet ne bježimo ako treba i tri puta ćemo ovo čitati ali problem je toliko složen da ga nije naprosto jednostavno riješiti. Drago mi je da je prepoznata dobra namjera, drago mi je da je jedno pozitivno ozračje da zajednički ovo riješimo i vjerujem da ćemo za drugo čitanje zaista to bolje i pripremiti. Uredbe već sam rekao i u svom prvom nastupu, dali smo si onaj rok nekakav od 6 mjeseci jer su uredbe isto vrlo složene. One nisu tek tako popratni dokumenti i podzakonski akti ali mi već na njima ćemo ovo ljeto itekako raditi i sigurno ćemo taj rok skratiti na ono što je najviše moguće. Ja se još jednom zahvaljujem na jako dobroj raspravi, na brojnim prijedlozima i vjerujem da se vrlo brzo vidimo u drugom čitanju sa još boljim rješenjima. Hvala lijepa.</seg>
				</u>
				<u who="#JarnjakIvan" ana="#chair" xml:id="ParlaMint-HR_T6.S13.u38568" n="1269">
					<seg xml:id="ParlaMint-HR_T6.S13.u38568.s0">Zahvaljujem. Zaključujem raspravu. Glasat ćemo kad se steknu za to potrebni uvjeti. Time završavamo današnje zasjedanje. Sutra počinjemo u 9,30 sati. Glasovat ćemo o preostalim točkama, između ostalog i o rebalansu proračuna sa amandmanima koji su u međuvremenu došli. Hvala lijepa.</seg>
				</u>
				<u who="#BebićLuka" ana="#regular" xml:id="ParlaMint-HR_T6.S13.u38569" n="1270">
					<seg xml:id="ParlaMint-HR_T6.S13.u38569.s0">Dobro jutro, dame i gospodo zastupnice i zastupnici. Nastavljamo sa radom 13. izvanredne sjednice i prelazimo na glasovanje o raspravljenim točkama. Molim uključimo se radi utvrđivanja kvoruma. Kvorum da vidimo. Imamo kvorum. … /Upadica: Niste se vi uključili./… Imamo kvorum, možemo raditi. Prelazimo na Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije, prvo čitanje, P.Z. br. 423, predlagatelj Vlada Republike Hrvatske. Rasprava je zaključena. Dajem na glasovanje sljedeći zaključak: &quot;1. Prihvaća se Prijedlog zakona o turističkom i ostalom građevinskom zemljištu neprocijenjenom u postupku pretvorbe i privatizacije. 2. Sve primjedbe, prijedlozi i mišljenja iznesena u raspravi uputit će se predlagatelju radi pripreme konačnog prijedloga zakona.&quot; Molim uključio se i glasujmo. Rezultat. Zaključak je prihvaćen većinom glasova, 83 glasa za, 2 suzdržana i 19 protiv.</seg>
				</u>
			</div>
		</body>
	</text>
</TEI>