ParlaMint-BA_1999-05-18-0.u177	Gospodo, predlažem da počnemo sa radom. Otvaram 4. sjednicu Doma naroda Parlamentarne skupštine BiH. Pozdravljam sve zastupnike i izaslanike, članove Vijeća ministara BiH, predstavnike međunarodne zajednice, predstavnike sredstava informiranja i sve nazočne. Konstatiram da Skupštini nedostaje samo jedan zastupnik srpskog naroda, to je gospodin Đoko Pajić, znači, imamo kvorum i puno više od kvoruma, pa Skupština može normalno raditi i odlučivati. Predlažem dnevni red kao što ste dobili u pozivu. Znate zašto je ovakav dnevni red, zbog zastoja koji je nastao i potrebe da se usvoji Proračun, odnosno, Budžet Bosne i Hercegovine za servisiranje vanjskog duga i opsluživanje institucija, predloženo je kao što ste dobili u materijalu. Dajem dnevni red na raspravu, odnosno na izjašnjavanje. Da li ima primjedbi na dnevni red? Izvolite. Mugdin Herceg.
ParlaMint-BA_1999-05-18-0.u178	Gospodine predsjedniče, kolege poslanici, kolege zastupnici i cijenjeni gosti. Ja u kontekstu rasprave o predloženom dnevnom redu ne bih ništa dodao ni oduzeo, nego bih izrazio jedno svoje lično razočarenje da smo u ovom periodu, od 18. marta do 18. maja, imali četiri puta sazivanje sjednice Doma naroda Parlamentarne skupštine BiH, da smo u prvom sazivu za 4. sjednicu imali jedan drugi dnevni red, koji je obuhvatao i set zakona visokog predstavnika, gospodina Carlosa Vestendorpa i određene zakone za koje smo se dogovorili na posljednjoj 3. sjedniciv u skladu sa zaključkom o proceduri usvajanje zakona koji ne dolazi od Vijeća ministara BiH, da se nađu na dnevnom redu, evo, danas nisu ovdje. U tom smislu bih želio da postavim pitanje, obzirom na zaključak sa posljednje 3. sjednice, u Zapisniku pod Ad.8. Zašto se danas nije našlo u proceduri usvajanje Okvirnog zakona o privatizaciji preduzeća i banaka u BiH, koji je usvojio Predstavnički dom? Takođe, zašto se nije našao u proceduri, obzirom na zaključak pod tačkom Ad.8. sa prošle sjednice, u proceduri, znači, set zakona koji je vezan za prijedloge koje su dali poslanici, gospodin Lagumdžija, gospodin Tokić i gospodin Ćeman? U tom smislu, ja bih zaista morao da podsjetim na pismo gospodina Vestendorpa od 8. decembra, kada je, uz čestitanje za uspješan rad ovog Doma, ukazao na vrlo kompleksna pitanja koja stoje pred poslanicima Parlamentarne skupštine BiH u sferi provođenja mirovnog procesa, unapređenja mirovnog procesa i donošenja vlastitih unutrašnjih struktura u BiH. Tamo je vrlo lijepo rečeno da smo na određen način svi zajedno na testu odgovornosti za preuzimanje sudbine države Bosne i 2 Hercegovine u vlastite ruke. Čini mi se da smo na tom testu, bar za ovaj period koji je iza nas, ipak, pali. U tom smislu bih ja zamolio da već kod naredne sjednice u obzir uzmemo ono što smo imali u prvom sazivu, za 4. sjednicu ste zakona koji je privremeno stavljen na snagu od Visokog predstavnika međunarodne zajednice, gospodina Carlosa Vestendorpa, kao i zakoni koji su došli od naših cijenjenih poslanika. Hvala lijepo.
ParlaMint-BA_1999-05-18-0.u186	Gospodine predsjedavajući, dame i gospodo, Evo, ispred Vijeća ministara BiH da se zahvalim poslanicima koji su usvojili ove tačke dnevnog reda, kratko, ali vrlo bitno za BiH, naravno, mi smo pripremali Budžet, a Predsjedništvo BiH je predlagač. Što se tiče apela gospodina Čampare, evo, mi smo se ovdje savjetovali dok ste Vi govorili, gospodine Čampara, naravno da mi uvažavamo taj apel, ali da vas obavijestim da smo mi već nešto uradili na tome. Dakle, Evropska unija sva četiri sprata finansira, ima novih 3,800.000, otprilike, eura, što je odobreno. Mi smo, istina, tražili i za ovu drugu zgradu, za sada je to samo na zahtjevima, sugestijama, molbama, itd. Međutim, nadam se da će i to jednog dana biti, i ova druga zgrada koja je u okviru kompleksa da bude osposobljena za funkciju. Sa druge strane, ova dvorana, nažalost, ne ulazi u ovu sumu o kojoj ste govorili, naravno da ćemo u neka bolja vremena pokušati obezbijediti sredstva i za tu dvoranu. Hvala lijepo.
ParlaMint-BA_1999-05-18-0.u187	Hvala, gospodine Silajdžiću. Bit će malo neobično ovima koji prate ove sjednice, jer ovo je jedini dom koji nije utvrđivao dan vremena dnevni red (?), ali imat ćemo prilike. Zahvaljujem na radu, ova sjednica je zaključena. Sjednica je završila sa radom u 14.30 sati. Kraj
