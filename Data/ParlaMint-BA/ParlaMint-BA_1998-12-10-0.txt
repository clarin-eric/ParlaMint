ParlaMint-BA_1998-12-10-0.u929	Dame i gospodo, Otvaram 2. sjednicu Predstavničkog doma Parlamentarne skupštine Bosne i Hercegovine. I dozvolite mi, prije svega, da pozdravim prisutne zamjenika Visokog predstavnika ambasadora Šumahera, kopredsjedavajuće Vijeća ministara i članove Vijeća ministara, ostale prisutne goste, predstavnike međunarodnih organizacija i, naravno, poslanike. U pripremi ovog zasjedanja, mi smoimali i sastanak Kolegija predsjedavajućih, a neposredno prije ovog termina i sastanak sa predstavnicima parlamentarnih stranaka. Usaglasili smo sljedeći : 1. Izbor članova radnih tijela Predstavničkog doma 2. Priprema za predstojeću Madridsku konferenciju, 3. Priejdlgo zakona o izmjenama Zakona o putnim ispravama Bosne i Hercegovine, 4. Poslanička pitanja. Prije ovih sastanaka Kolegija koje smo imali, dobili smo i pismo ambasadora Vestendorfa u kome se potenciraju prioritetna pitanja koja treba da riješi ovaj predstavnički dom. U ime svih predstavnika svih parlamentarnih stranaka, ja želim da se zahvalimo ambasadoru Vestendorfu na pismu i, naravno nadajući se da ćemo našim produktivnim radom, ta pitanja koja su, zaista, prioritetna i riješiti. Dnevni red je uvažio i najhitnije potrebe koje treba da se riješe i najaktuelnija pitanja koja treba da se riješe. Dakle, prijedlog dnevnog reda. Ovaj prijeldog dnevnog reda stavljam pred poslanike na usvajanje i pozivam poslanike da se dizanjem ruku izjasne ko je za predloženi dnevni red. Ima li neko protiv? Hvala. Ima uzdržanih? Dakle, jednosglasno je usvojen dnevni red. I odmah na početku da kažem da je prisutno 37 poslanika, od ukupno 42, četiri poslanika su najavili svoj opravdani izostanak, zbog ranije planiranih obaveza, odnosno putovanja, a očekujem da se jedan ili dva poslanika u toku zasjedanja pridruže. 2 Prelazimo na 1. Tačku dnevnog reda: Podsjećam poslanike da, prema Privremenom poslovniku Predstavničkog doma Parlamentarne skupštine Bosne i Hercegovine, Predstavnički dom ima ukupno sedam komisija. Te komisije su sljedeće Komisija o ustavnim i pravnim poslovima, Komisija o međunarodnim vanjskim pitanjima, Komisija za vanjsku trgovinu i carine, Komisija o pitanjima finansija i budžeta, Komisija o pitanjima ljudskih prava, imigracije izbjeglica i azila, Komisija o saobraćaju i komunikacijama i na kraju Komisija o administrativnim pitanjima. U najavi dužan sam još napomenuti da je u materijalima za današnje zasjedanje poslat je i draft dokumenata za Madridsku konferenciju, a upućena i inicijativa poslanika Tokića Prijedlog zakona o Vijeću ministara. Informisan sam da nisu svi poslanici dobili kompletan materijal. Vjerovatno je negdje u distribuciji došlo do tehničkih problema. Ustavnovićemo šta je u pitanju. Uglavnom Prijedlog zakona i inicijativa koja je došla, upućena je prema poslanicima. Dakle, od ovih sedam nabrojanih komisija, prema Privremenom poslovniku, predviđeno je da svaka komisija može imati najviše 10 člnaova i pri tome da trećina članova svake komisije bude sa prostora entiteta Republike Srpske. Uvažavajući te elemente poslovničke, uvažavajući i činjenicu da su do sad komisije imale po devet članova, sve komisije uvažavajući i rasspravu i zahtjeve iz rasprave koja je danas vođena na sastanku predstavnika parlamentarnih stranaka, mi smo dogovorili se da dvije komisije imadnu po 10 članova, a ostale po devet članova. Prema tom dogovorenom principu, usaglasili smo i kandidate za komisije i prijedloge sastava svih komisija. Ja ću sad krenuti sa čitanjem prijedloga kandidata za komisije jednu po jednu i, naravno, usvajajući sastav jedne po jedne komisije. Prva komisija, Komisija o ustavnim i pravnim pitanjima. Usaglašeno je da ova komisija broji 9 članova, devet članova, dakle, sve stranke prisutne danas na sastanku predstavnika parlamentarnih stranaka su predložili svoje kandidate i usaglašen je prijedlog sstava Komisije na sljedeći način Miodrag Deretić, Milenka bošnjak, Mirko banjac, Ana Havel, Jadranko Prlić, Bogić Bogičević, Sejfudin Tokić, alma Čolo i Rasim Kadić. Imamo tehničkih problema. Prije svega, pročitani prijedlog sastava Komisije o ustavnim i pravnim poslovima stavljam na raspravu i pitam ima li neko od poslanika, eventualno, neki novi dodatni prijedlog ili sugestiju? Koliko vidim niko se ne javlja i stavljam prijedlog Komisije u punom sastavu, kako sam pročitao, na glasanje. Molim vas ko je da Komisija o ustavnim i pravnim poslovima bude u pročitanom sastavu, da digne ruku? 35 za. Ima li neko protiv? Uzdržan? Konstatujem, dakle, da je sastav Komisije jednoglasno usvojen sa 35 glasova za. 3 Sljedeća komisija je Komisija o međunarodnim vanjskim pitanjima. Usaglašen, dakle, usaglašeno je da ova komisija broji 10 članova što je u skladu sa Poslovnikom i stranke su predložile svoje kandidate. Prijedlog sastava Komisije o međunarodnim vanjskim pitanjima bi bio u sljedećem sastavu Tomić Neven, Lozančić Ivo, Divković Ivo, Branko Dokić,Dragan Mirković, Desanka Rađević, Adnan Jahić, Ibrahim Spahić, Safet Oručević i Zlatko Lagumdžija. Dakle, otvaram raspravu u pogledu predloženog sastava Komisije o međunarodnim vanjskim pitanja. Ima li, eventualno, nekiproslanik prijedlog, dopunu ili sugesitju oko ove komisije. Gospodin Špirić, izvinjavam se.
ParlaMint-BA_1998-12-10-0.u930	Gospodo predsjedavajući, uvaženi gospodo poslanici, dragi gosti, dame i gospodo, Mislim da ovaj dom, odnosno Predstavničko vijeće Parlamentarne skupštine Bosne i Hercegovine zaslužuje mnogo veću pažnju i mnogo temeljitiju pripremu. Ja mislim da, ovo što zakazuju za dogovaranje u 11 sati da bi Skupština počela u 12 je i suviše malo vremena da bi se ozbiljno radilo. Ovo mi liči na nešto veću mjesnu zajedicu,nešto žešće medijski propraćeno. Ja milim da nam više za vrijeme zasjedanja Skupštine ne dijelite materijale koje smo kao poslanici morali dobiti prije da ih pročitamo. Molim vas, takođe, da ih štampate na jezicima kako je dogovoreno. Dakle, poslanicima iz Republike Srpske da bude ćirilično pismo. Molim as, dakle, da uozbiljimo kako bismomogli stvarno da rspralvjamo i mislim da sastav Komisija smo morali dobiti u pisanoj formi, čak i stranački da se jednostavno, bez obzira što je ovo sve usaglašeno, otvori jedna demokratska rasprava. Dakle, upućujem kritiku na način pripreme, na način pisanja i distribucija materijala i mislim da se ovo ubuduće ne bi trebalo ponavljati i zahtijevam da se prestanu dijeliti materijali koji nisu štampani onako kako je to u Poslovniku i kako je to do sad bila praksa. Inače ćemo ući u jednu opstrukciju radi, možda, na prvi pogled nebitnih razoga, a mislim da su jako bitni. Hvala vam lijepo. Hvala. Uvažavam ove sugestije i ove primjedbe i mislim da, ne ulazeći u objektivizaciju svih pitanja koja dovode do ovoga, mislim da je rješenje u uspostavi adekvatnih stručnih službi sekretariajta Parlamenta i svih onih pitanja koja su potrebna da se riješe i koja su sadržana u pismu ambasadora Vestendorfa da bi ovaj parlament, zaista, stekao usvlove za kvalitetan rad i blagovremenu pripremu. Obzirom da niko nije bio prijavljen u pogledu sastava ove komisije izmjena. Stavljam sastav Komisije na glasanje i pozivam poslanike da s dizanjem ruku, izjasne ko je za predloženi sastav? Ima li neko protiv? Uzdržanih? 4 Konstatujem, dakle, da ej predloženi sastav Komisije o međunarodnim vanjskim pitanjima usvojen jednoglasno. Dakle, ponavlja se upozoren sam od kolege da se ponavlja situacija negdje jedan broj, par poslanika ne glasa. Molim poslanike da se izjašnjavaju za, protiv ili uzdržan, jer to je i pravo i obaveza, dakle, svih poslanika. Treća komisija, Komisija za vanjsku trgovinu i carine. Usaglašeno je da ova komisija broji 9 članova i prijedlog da to bude u sljedećem sastavu Jadranko Prlić, Neven Tomić, Ivan Mijačević, Vito Rakić, Nikola Špirić, Radenka Balta, Raifa Alagić, Munira Karić i Nedžad Branković. Ima li sugestija, pitanja u pogledu ovog sastava Komisije ili prijedloga? Koliko vidim, nema. Stavljam prijedlog Komisije na glasanje, molim poslanike da dizanjem ruku izjasne se ko je za predloženi sastav? Tridesetšest, jednogalsno, dakle ne treba ponavljati glasanje. Konstatujem da je i ovaj sastav Komisije usvojen u predloženom sastavu. Četvrta komisija je Komisija o pitanjima finansija i budžeta. Usaglašeno je da ova komisija ima 10 članova. Prijedlog je da to bude slijedeći poslanici Špirić Nikola, Vito Rakić, Milenka Bošnjak, Nedžad Branković, Mustafa Pamuk, Edhem Bičakčić, Suada Muminagić, Pero Skopljak, Neven Tomić i Ivo Divković. Ima li pitanja, sugestija u pogledu sastava Komisije, prijedloga? Koliko vidim ne prijavljuje se niko. Stavljam predloženi sastav komisije na glasanje i pozivam poslanike da dizanjem ruku se izjasne ko je za predloženi sastav? Konstatujem da je i ova komisija jednoglasno usvojena. Peta komisija je Komisija o pitanjima ljudskih prava, imigracije, izbjeglica, i azila. Ova komisija bi imala devet članova i predložen je slijedeći sastav Malkić Abdurahman, Mediha Filipović, Smail Bećirbašić, Tokić Sejfudin, Mara Perkanović, Branislava Jovanović, Miodrag Deretić, Ivan Mijačević i Ana Havel. Ima li prijedloga za izmjenu? Niko se ne javlja. Stavljam Komisiju na glasanje. Ko je za predloženi sastav? Dakle jednoglasno je usvojen prijedlog. Zahvaljujem. Šesta komisija je Komisija o saobraćaju i komunikacijama. Komisija bi imala devet članova. Predložen je slijedeći sastav Branko Dokić, Dragan Mirković, Radenka Balta, Bogić Bogičević, Tarik Čaršimamović, Nedžad Branković, Abdurahman Malkić, Neven Tomić i Ivica Pašalić. Ima li novih prijedloga? Ne prijavljuje se niko za diskusiju. Stavljam sastav ove komisije na glasanje. Ko je za da digne ruku molim vas. Dakle, jednoglasno je usvojen ovaj sastav. Sedma komisija je Komisija o administrativnim pitanjima. Komisija bi imala devet članova i predložen je slijedeći sastav Desanka Rađević, Nikola Špirić, Vito Rakić, Ivo Lozančić, Suada Muminagić, Mustafa Pamuk, Alma Čolo, Pero Skopljak i Jozo Leutar. Ima li novih prijedloga? Nema. Stavljam komisiju na glasanje u predloženom sastavu i poslanike pozivam da se dizanjem ruku izjasne ko je za predloženi sastav? Jednoglasno je usvojen i ovaj sastav Komisije. Konstatujem da smo izabrali radna tijela Predstavničkog doma, uz napomenu da prema Poslovniku članovi komisija će između svog sastava izabrati predsjednike i 5 podpredsjednika ovih komisija što će potvrditi Predstavnički dom. Čestitajući izabranim članovima u komisijama pozivam da se komisije maksimalno angažuju na pripremi svih pitanja za Predstavnički dom, jer očekujem da će u vremenu koje je pred nama komisije odigrati u ovom Predstanvičkom domu jednu od ključnih uloga. Prelazimo na 2.tačku dnevnog reda, koju smo definisali kao ... Poslanici se sjećaju da je na konstituirajućoj sjednici Predstavničkog doma a i na sastancima kolegija prije konstituirajuće sjednice veći broj parlamentarnih stranaka inicirao razgovor odnosno raspravu na temu priprema za Madridsku konferenciju tražeći da se Predstavnički dom upozna sa onim što je do sada urađeno na pripremama delegacije za učešće na predstojećoj Madridskoj konferenciji, da se eventualno dostave materijali koji su spremni, da predstavnici Vijeća ministara eventualno Predsjedništva Bosne i Hercegovine upoznaju Predstavnički dom sa tokom dosadašnjih priprema i da poslanici, zavisno od toka rasprave daju i svoj doprinos pripremi delegacije BiH za učešće na Madridskoj konferenciji. U skladu sa onim što smo dogovorili na Kolegiju ja sam poslao pismo odmah nakon konstituirajuće sjednice i članovima Vijeća ministra i članovima Predsjedništva pozivajući ih da dostave eventualno usaglašene materijale i do tada pripremljene i da pripreme svoja izlaganja sa ciljem da se poslanici u Predstavničkom domu upoznaju sa tokom priprema za učešće na Madridskoj konferenciji. Zvanično, kao Parlament Bosne i Hercegovine i kao predsjedavajući Predstavničkog doma nisam dobio draft dokumenta koji je pripremljen za Madridsku konferenciju i nisam dobio zvanično aneks. Draft dokumenta deklaracije koje sam posebno dobio uputio sam u materijalu poslanicima, a draft aneksa koji smo prije par dana takođe posebno dobili, dao sam na prevođenje. Naravno aneks detaljnije razrađuje pitanja koja su pomenuta i navedena u temeljnom dokumentu. Ja sam primjetio jednu podignutu ruku gospodin Špirić se javio za diskusiju pa ćemo nastaviti.
ParlaMint-BA_1998-12-10-0.u1020	Ja sam zadovoljan s tim da će biti do mjesec dana kao i ostale komisije konstituisane, da ćemo dobiti Prijedlog poslovnika, stalnog za Parlament. Drugo, što bih želio reći, podržavam gospodina Mirkovića za razgraničenjem poslanika ili službi, posebno da ih treba konstitiirati, i s obzirom, na demokratsku proceduru, imunitet, koji je ovdje ovako predložen. Htio bih da vam skrenem pažnju na Službeni glasnik, nedjelja, 15.novembar 1998.godine OSCE Misija u Bosni i Hercegovini, privremena komisija izborna komisija, potvrđeni izborni rezultati, općiizbori 12. i 13. septembar 1998. godine.Od početka do kraja u ovaj Parlament su ušle pod odgovarajućim imenom po zakonskoj proceduri koju je utvrdila Privremena izborna komisija, između ostalog različite partije, koalicije, savezi itd., a Koalicija CD BiH je ušla pod imenom od početka do kraja ovog dokumenta. Prilažem ga u zapsinik, ako nema parlamentarne službe da su konstituisane, da ne bi to prekucavali. Koalicija za cjelovitu i demokratsku Bosnu i Hercegovinu (SDA BiH, Stranka za BiH, Liberali BiH i GDS) prelažem da se drži se imena koji ima Koalicija CD BiH, jer ovo što se čini u zagradi predstavlja četiri različite političke partije koje čine Koaliciju i koje imaju takvo službeno ime. Ne postoji službeno ime KCDBiH. Imajući u vidu moguće, naravno, proces demokratski ubuduće.
ParlaMint-BA_1998-12-10-0.u1021	Hvala. Ima li još neko potrebu da postavi poslaničko pitanje? Koliko vidim nema. Ja vam se zahvaljujem i završavam ovu sjendicu. Sjednica je završena u 17.40 sati. Kraj
