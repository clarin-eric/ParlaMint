ParlaMint-CZ_2022-01-28-ps2021-006-08-002-057.u1	57. Vládní návrh, kterým se předkládá Parlamentu České republiky k vyslovení souhlasu s přístupem České republiky Protokol o výsadách a imunitách Evropské telekomunikační družicové organizace EUTELSAT a Dohoda, kterou se mění Protokol o výsadách a imunitách Evropské telekomunikační družicové organizace (EUTELSAT) ve znění opravy č. 1 ze dne 16. ledna 2006 a s ratifikací Úmluva zakládající Evropskou telekomunikační družicovou organizaci "EUTELSAT" z roku 1982, její změny z roku 1983 a 1999 /sněmovní tisk 91/ - prvé čtení Jsme v prvním čtení. Předložený návrh uvede ministr průmyslu a obchodu Jozef Síkela. Pane ministře, prosím, ujměte se slova.
ParlaMint-CZ_2022-01-28-ps2021-006-08-002-057.u2	Děkuji. Vážený pane předsedo, vážené paní poslankyně, vážení poslanci, Parlamentu České republiky byla opětovně předložena Úmluva zakládající Evropskou telekomunikační družicovou organizaci EUTELSAT k vyslovení souhlasu s její ratifikací, Protokol o výsadách a imunitách organizace EUTELSAT a Dohoda, kterou se mění tento Protokol ve znění opravy č. 1 ze dne 16. ledna 2006 k vyslovení souhlasu s přístupem České republiky k nim. EUTELSAT byl založen v roce 1977 k provozování družicové soustavy poskytující telekomunikační služby pro přenos televizního a rádiového vysílání, telefonních hovorů a dat v rámci Evropy. Česká republika přistoupila k Úmluvě o založení EUTELSAT na základě usnesení vlády ze dne 25. srpna 1993 číslo 475, ke změnám Úmluvy pak usnesením vlády ze dne 14. června 2000 číslo 614 a v souladu s tehdejšími předpisy. Nepřistoupila k Protokolu o výsadách a imunitách z roku 1987 a k Dohodě o jeho změnách z roku 2002. Výsady a imunity EUTELSAT odpovídají úkolům organizace a výsadám a imunitám jiných odborných mezinárodních vládních organizací. EUTELSAT má sídlo ve Francii, kde zejména dochází k uplatnění práv a imunit organizace. Za této situace přichází v úvahu uplatnění Protokolu v případě služební cesty zástupců smluvních stran a úředníků do České republiky. Dokumenty upravující výsady a imunity organizace patří k základním dokumentům organizace a předpokládá se, že smluvní strany EUTELSAT budou vázány rovněž úpravou o výsadách a imunitách. Proto se navrhuje, aby Česká republika přistoupila k Protokolu a k Dohodě o jeho změnách. Zároveň bude Úmluva o založení EUTELSAT převedena z úrovně vládní na prezidentskou, aby odpovídala současným ústavněprávním požadavkům. Následně by měly být prezidentem republiky texty Úmluvy ratifikovány a listiny o přístupu k Protokolu a k Dohodě podepsány. V EUTELSAT se neplatí žádné členské příspěvky, ani přístupem k Protokolu a k Dohodě nevzniknou České republice žádné finanční závazky. Bude tedy bez dopadu na státní rozpočet. Předchozí vláda předkládaný materiál projednala dne 9. prosince 2019 a usnesením číslo 886 vyslovila souhlas s přístupem České republiky k Protokolu a k Dohodě. Vyslovila rovněž souhlas s ratifikací Úmluvy a její změny. Materiál byl následně předložen oběma komorám Parlamentu v roce 2020. Senát Parlamentu České republiky po projednání ve výborech dal souhlas k přístupu České republiky k Protokolu a k Dohodě a dále k ratifikaci Úmluvy zakládající Evropskou telekomunikační družicovou organizaci EUTELSAT svým usnesením číslo 372 na 21. schůzi konané dne 29. dubna 2020. Poslanecká sněmovna Parlamentu České republiky návrh v minulém funkčním období neprojednala. Návrh je proto oběma komorám předkládán znovu. Děkuji za pozornost.
ParlaMint-CZ_2022-01-28-ps2021-006-08-002-057.u20	Děkuji. Já jsem vyzýval tady kontaktem pana předsedu hospodářského výboru, který sám avizoval, že se tím na hospodářském výboru budeme zabývat. Tak bych navrhl ještě hospodářský výbor, aby se tím zabýval, protože tam to vždycky bylo, a myslím, že ta smlouva tam patří.
ParlaMint-CZ_2022-01-28-ps2021-006-08-002-057.u21	Ano, děkuji. Dám hlasovat o hospodářském výboru a zároveň se opravuji: u mezinárodních smluv nemáme garanční výbor, čili odhlasovali jsme zahraniční výbor jako jeden z výborů, který se tou smlouvou bude zabývat. Dobrá, je tu návrh na další výbor, a sice výbor hospodářský. Zahajuji hlasování a ptám se, kdo je pro, aby se tímto tiskem zabýval i hospodářský výbor? Ať stiskne tlačítko a zvedne ruku. Kdo je proti? V hlasování číslo 104 bylo přihlášeno 134 poslanců, pro hlasovalo 132, zdrželi se dva. Návrh byl přijat, tiskem 91 se bude zabývat i hospodářský výbor. Je ještě další návrh na případný alternativní výbor, který by se předmětným tiskem měl zabývat? Neeviduji. A tím jsme se vypořádali v rámci prvého čtení v rámci tohoto tisku se vším. Děkuji panu zpravodaji, děkuji panu navrhovateli a končím projednávání bodu číslo 57. [[(11.30 hodin)]] Dalším bodem našeho dnešního programu je bod
