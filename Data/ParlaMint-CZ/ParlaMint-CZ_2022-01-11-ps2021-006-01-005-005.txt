ParlaMint-CZ_2022-01-11-ps2021-006-01-005-005.u1	5. Vládní návrh zákona, kterým se mění zákon č. 370/2017 Sb., o platebním styku, ve znění pozdějších předpisů, a další související zákony /sněmovní tisk 68/ - prvé čtení Z pověření vlády předložený návrh uvede ministr financí Zbyněk Stanjura. Prosím, pane ministře, ujměte se slova.
ParlaMint-CZ_2022-01-11-ps2021-006-01-005-005.u2	Děkuji za slovo. Sněmovní tisk 68 byl vlastně pod jiným číslem předložen Poslanecké sněmovně už v květnu loňského roku, vlastně už předloňského roku - v květnu 2020. Sněmovní tisk byl 863. Mám tady poměrně dlouhé úvodní slovo, nicméně díky času, ve kterém se nacházíme, chci jenom připomenout, že se jedná o směnu měn, kdy může být nabídnuta i jiná měna, než v které se vede platební účet. Mnozí naši občané to znají, když vycestují jako turisté. V České republice je tato služba nabízena především zahraničním návštěvníkům České republiky a je pravda - a ono se to říká tak hezky, že mnohdy jsou ty údaje netransparentní - když to řekneme přesně, jak to je, mnohdy ty kurzy jsou velmi nevýhodné. Na to reagovala Evropská unie svým nařízením a jedná se o adaptaci. Já myslím, že to je správné, že to chrání nejenom ty konkrétní lidi, ale chrání to také pověst České republiky. Takže já doporučuji propustit do druhého čtení a tady bych chtěl navrhnout buď já, nebo pan zpravodaj, kdybychom zkrátili lhůtu o 30 dnů na 30 dnů na projednávání ve výborech. Děkuji za pozornost.
ParlaMint-CZ_2022-01-11-ps2021-006-01-005-005.u6	Tak já, jak bylo řečeno, navrhnu tedy zkrátit projednávání o 30 dnů na 30 dnů. Děkuji.
ParlaMint-CZ_2022-01-11-ps2021-006-01-005-005.u7	Ano. Děkuju pěkně. Ještě někdo se hlásí do obecné rozpravy? Není tomu tak, obecnou rozpravu tedy končím. Ptám se, zda je zájem o případná závěrečná slova? Není tomu tak. Neevidoval jsem návrhy na vrácení ani zamítnutí předloženého návrhu. Budeme se tedy nyní zabývat návrhem na přikázání výborům k projednání. Nejprve rozhodneme o přikázání garančnímu výboru. Organizační výbor navrhl přikázat předložený návrh k projednání rozpočtovému výboru jako výboru garančnímu. Ptám se, jestli navrhuje někdo přikázání jinému výboru jako garančnímu? Není tomu tak. Přistoupíme tedy k hlasování. Kdo souhlasí s tím, aby předložený návrh byl přikázán k projednání rozpočtovému výboru jako garančnímu výboru? Zahajuji hlasování a ptám se, kdo je pro návrh? Ať stiskne tlačítko a zvedne ruku. Kdo je proti? V hlasování číslo 43 bylo přihlášeno 183 poslanců, pro návrh hlasovalo 168 poslanců, proti nikdo. Návrh byl přijat. Konstatuji, že tento návrh byl přijat, a jako garanční výbor jsme odhlasovali výbor rozpočtový. Organizační výbor nenavrhl přikázat tento návrh žádnému jinému výboru. Má někdo návrh na přikázání dalšímu výboru k projednání? Není tomu tak. Přistoupíme tedy k hlasování o návrzích, které zazněly v obecné rozpravě. Pan poslanec Nacher navrhl zkrátit lhůtu na projednání návrhu ve výborech o 30 dnů na 30 dnů. Já o tomto návrhu dám nyní hlasovat. Zahajuji hlasování a ptám se, kdo je pro návrh? Ať stiskne tlačítko a zvedne ruku. Kdo je proti? V hlasování číslo 44 bylo přihlášeno 184 poslanců, pro návrh hlasovalo 174, proti nebyl nikdo. Návrh byl přijat a my jsme zkrátili lhůtu projednání tohoto návrhu ve výborech o 30 dnů na 30 dnů. Tím končím projednání tisku číslo 68 v prvém čtení. A protože zazněla dohoda, že po 19. hodině přerušíme naše dnešní jednání, tak ho přerušuji do zítřejších 9 hodin. Přeji vám hezký zbytek večera. Zítra v 9 hodin ráno se těším na shledanou.
