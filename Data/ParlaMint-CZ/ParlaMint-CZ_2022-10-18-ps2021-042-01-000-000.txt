ParlaMint-CZ_2022-10-18-ps2021-042-01-000-000.u1	Vážené paní poslankyně, vážení páni poslanci, vážení členové vlády, zahajuji 42. schůzi Poslanecké sněmovny a všechny vás vítám. Aby byla zaznamenána naše účast, nejprve vás odhlásím a prosím, abyste se všichni přihlásili identifikačními kartami a případně mi oznámili, kdo žádá o vydání náhradní karty. Schůzi svolala předsedkyně Poslanecké sněmovny podle § 51 odst. 4 našeho jednacího řádu na základě žádosti 69 poslanců. Pozvánka vám byla rozeslána elektronickou poštou v úterý dne 11. října 2022. Nyní přistoupíme k určení dvou ověřovatelů této schůze. Navrhuji, abychom určili poslankyni Barboru Urbanovou a poslankyni Renátu Zajíčkovou. Má někdo jiný návrh? Já zagonguji a přivolám kolegy a kolegyně z předsálí. A zopakuji, že budeme hlasovat, abychom určili paní poslankyni Barboru Urbanovou a poslankyni Renátu Zajíčkovou ověřovatelkami této schůze. Já zahajuji hlasování a ptám se, kdo je pro? Kdo je proti? V hlasování číslo 1 přihlášeno 120 poslanců a poslankyň, pro 117, proti žádný. Návrh byl přijat. Konstatuji, že jsme ověřovatelkami 42. schůze Poslanecké sněmovny určili poslankyni Barboru Urbanovou a poslankyni Renátu Zajíčkovou. Mám zde jedno sdělení. Pan poslanec Foldyna hlasuje s náhradní kartou 31. Sděluji, že do zahájení schůze požádali o omluvení své neúčasti na jednání tito poslanci a poslankyně: Heller Šimon do 15 hodin - pracovní důvody, Munzar Vojtěch do 15 hodin - zdravotní důvody, Pošarová Marie do 16 hodin - pracovní důvody, Šimek David do 14.30 - pracovní důvody, Voborská Milada od 18 hodin - pracovní důvody, Vondrák Ivo do 17 hodin - pracovní důvody, Zajíčková Renáta do 15.15 - pracovní důvody. Z členů vlády se omlouvají: Fiala Petr do 15.30 - pracovní důvody, Baxa Martin do 14.30 a od 17.30 - pracovní důvody, Černochová Jana do 17 hodin - pracovní důvody, Rakušan Vít do 16 hodin - pracovní důvody a Válek Vlastimil do 16 hodin z pracovních důvodů. Vzhledem k tomu, že v návrhu pořadu této schůze je zařazen sněmovní tisk 284 ve třetím čtení, měli bychom před stanovením pořadu rozhodnout o vyčlenění jiného dne a jiných hodin pro jeho projednání. Hlasovali bychom tedy jedním hlasováním, pokud proti tomu nebudou námitky, o vyčlenění jiného dne, tedy úterý 18. 10., pro třetí čtení, a zároveň vyčleňujeme pro jednání jiné hodiny. Toto hlasování je v souladu s § 54 odst. 4 jednacího řádu a § 95a jednacího řádu. Já přivolám kolegy z předsálí, a pokud tedy nejsou námitky, budeme o tomto hlasovat jedním hlasováním. Já zahajuji hlasování a ptám se, kdo je pro? Kdo je proti? V hlasování číslo 2 přihlášeno 138 poslanců a poslankyň, pro 134, proti žádný. Návrh byl přijat. Vyčlenili jsme tedy dnešní den pro jednání o zákonech pro třetí čtení a i jiné hodiny, platí tedy do 19. hodiny. Nyní přistoupíme ke stanovení pořadu 42. schůze, jehož návrh je uveden na pozvánce. Připomínám, že podle § 54 odst. 7 zákona o jednacím řádu rozhodne Sněmovna pouze o pořadu uvedeném v žádosti. Nelze navrhnout žádnou změnu ani doplnění pořadu. Rovněž tak nelze rozšiřovat schválený pořad. [[(V sále velký hluk.)]] Nyní bychom tedy hlasovali o celém návrhu pořadu 42. schůze Poslanecké sněmovny, jak byl písemně předložen. Já zahajuji hlasování a ptám se, kdo je pro? Kdo je proti? V hlasování číslo 3 přihlášeno 142 poslanců a poslankyň, pro 141, proti žádný. Návrh byl přijat. Znamená to tedy, že jsme schválili pořad schůze, tak jak byl navržen. A nyní přistoupíme k jedinému bodu této schůze, kterým je
