ParlaMint-CZ_2016-09-08-ps2013-049-03-018-187.u1	187. Vládní návrh, kterým se předkládají Parlamentu České republiky k vyslovení souhlasu s ratifikací změny příloh A a C Stockholmské úmluvy o perzistentních organických polutantech, přijaté v Ženevě dne 15. května 2015 /sněmovní tisk 711/ - druhé čtení Prosím pana ministr životního prostředí, aby řekl úvodní slovo.
ParlaMint-CZ_2016-09-08-ps2013-049-03-018-187.u2	Děkuji, pane předsedající. Také budu stručný. Opět se jedná o druhé čtení. Jenom mi dovolte krátce připomenout vládní návrh, kterým se předkládají Parlamentu České republiky k vyslovení souhlasu s ratifikací změny příloh A a C Stockholmské úmluvy o perzistentních organických polutantech. Na sedmém zasedání 15. května loňského roku v Ženevě došlo k zařazení nových látek do přílohy A a C úmluvy. Jedná se o zařazení hexachlorbutadienu do přílohy A a zařazení pentachlorfenolu a jeho solí a esterů do přílohy A a také zařazení polychlorovaných naftalenů se zvláštními výjimkami pro výrobu těchto chemických látek do přílohy A a také do přílohy C. Nově zařazené látky vážně poškozují lidské zdraví a životní prostředí. Organismy je velmi těžko odbourávají a navíc podléhají takzvanému dálkového přenosu. Takže se jedná o nebezpečné látky, a proto je také navrhováno je do těchto příloh, do těchto seznamů, nově zařadit. Děkuji.
ParlaMint-CZ_2016-09-08-ps2013-049-03-018-187.u4	Děkuji za slovo. Dovolte mi, abych přednesl usnesení zahraničního výboru z 24. schůze ze dne 30. března 2016 k vládnímu návrhu, kterým se předkládají Parlamentu České republiky k vyslovení souhlasu s ratifikací změny příloh A a C Stockholmské úmluvy o perzistentních organických polutantech, přijaté v Ženevě dne 15. května 2015. Po odůvodnění náměstka ministra životního prostředí Ing. Vladislava Smrže, zpravodajské zprávy poslance Pavla Holíka a po rozpravě zahraniční výbor doporučuje Poslanecké sněmovně přijmout následující usnesení: Poslanecká sněmovna Parlamentu České republiky dává souhlas k ratifikaci změn příloh A a C Stockholmské úmluvy o perzistentních organických polutantech, přijaté v Ženevě dne 15. května 2015. Za druhé pověřuje předsedu výboru, aby toto usnesení předložil předsedovi Poslanecké sněmovny Parlamentu České republiky, a za třetí zmocňuje zpravodaje výboru, aby na schůzi Poslanecké sněmovny podal zprávu o výsledcích projednávání tohoto vládního návrhu na schůzi zahraničního výboru. Děkuji za slovo.
ParlaMint-CZ_2016-09-08-ps2013-049-03-018-187.u5	Děkuji zpravodaji a otevírám rozpravu, do které nemám žádnou přihlášku. Z místa také nikoho nevidím. Rozpravu končím. Přikročíme k hlasování o navrženém usnesení zahraničního výboru. Hlasování číslo 128 jsem zahájil a ptám se, kdo je pro. Kdo je proti? Je to hlasování pořadové číslo 128. Z přítomných 108, pro 91, proti nikdo. S návrhem usnesení byl vysloven souhlas. Děkuji panu ministrovi a panu zpravodaji. Končím bod 187. Ještě předložím jeden návrh. Je to bod
