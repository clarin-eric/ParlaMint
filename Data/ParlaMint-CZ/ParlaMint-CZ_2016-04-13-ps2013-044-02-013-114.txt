ParlaMint-CZ_2016-04-13-ps2013-044-02-013-114.u1	114. Návrh poslanců Jaroslava Zavadila, Romana Sklenáka, Bohuslava Sobotky a dalších na vydání zákona, kterým se mění zákon č. 90/2012 Sb., o obchodních společnostech a družstvech (zákon o obchodních korporacích) /sněmovní tisk 592/ - prvé čtení Stanovisko vlády jsme obdrželi jako sněmovní tisk 592/1. Prosím, aby za navrhovatele předložený návrh uvedl poslanec Jaroslav Zavadil, a zároveň žádám pana poslance Jaroslava Borku, který je zpravodajem pro prvé čtení, aby zaujal místo u stolku zpravodajů. Požádám sněmovnu o klid! Pane zástupce navrhovatelů, máte slovo.
ParlaMint-CZ_2016-04-13-ps2013-044-02-013-114.u2	Já vám děkuji, pane předsedající. Hezké dobré odpoledne, dámy a pánové. Dovolte mi, abych předložil tisk 592, návrh zákona, jak už bylo řečeno panem předsedajícím, který upravuje možnosti, aby se zástupci zaměstnanců dostávali volbou do dozorčích rad. Ono by k tomuhle vůbec nemuselo dojít, kdyby v roce 2008 nebo 2009, kdy jsme se ještě v rámci tripartity bavili o nové novele, tehdy ještě za ministra spravedlnosti Blažka, který tady bohužel není, ale určitě by moje slova potvrdil, byla dohoda taková, že se zákon nebude měnit a že se nechá stav, který tehdy byl, to znamená, že byla povinnost v těchto společnostech volit zastoupení zaměstnanců do dozorčích rad těchto obchodních společností. Bohužel pak došlo v rámci legislativního procesu k něčemu, co jsem nepovažoval za fér. Bylo to z novely vymazáno a bylo to tak, jak je to dnes, to znamená, že je tam možnost volit tyto zástupce do těchto orgánů obchodních společností, a teprve dnes tady máme nový materiál, jak už bylo řečeno, kde předkladatelé jsou z řad poslanců sociálních demokratů, kteří navrhují, aby se to vrátilo zase zpět. Já se zeptám jinak. Komu by mohlo vadit, aby zástupci zaměstnanců byli nominováni ze zákona do dozorčích rad? Fungovalo to řadu let a nikomu to nevadilo. Chceme skutečně naplňovat to, co si tady říkáme, a teď nemyslím jenom tady na tomto orgánu, ale i na jiných institucích, kde máme plná slova o tom, že je potřeba určitá participace zaměstnanců formou touto, to znamená prostřednictvím dozorčích rad, prostřednictvím kontrolních orgánů? Anebo to myslíme jen tak na oko a nechceme, aby nám do toho vstupovali lidé, kteří nejsou nijak svázáni s vedením firmy, mají svůj rozum, myslím svůj normální selský rozum, a snaží se v těchto firmách prosazovat to, co si myslí, že je prosazováno správně? Tohle nám vadí? Já si nemyslím, že by nám to mělo vadit. Je to v řadě států Evropské unie a je to tam naprosto běžné a ani tam to nikomu nevadí. Mně je trošku s podivem, jestli někomu snad vadí, že se v orgánech společností, ať už státních, nebo ryze soukromých, tito lidé dostávají do těchto orgánů. Nebo je za tím něco jiného? Nebo se nám to nelíbí? Anebo chceme, abychom si mohli firmy ovlivňovat úplně sami bez ohledu na to, co na to zástupci zaměstnanců říkají? Otázka je, v jaké velikosti. My jsme navrhovali od 50 zaměstnanců. To není dogma. Já si myslím, že by právě, pokud se to propustí po prvním čtení, výbory měly zapracovat nad těmito čísly. Otázka je u správních orgánů, kde i já si myslím, že by se to tam mohlo upravit jinak, než to tam je. A je to otázka skutečně toho, abychom ve výborech o těchto věcech diskutovali, protože u těch padesáti bychom to tam navrhli, protože to kdysi tak bylo. Chápu, že je možná domněnka, možné názory na to, že je to velmi malá společnost a že se nehodí, aby tam byli voleni zástupci zaměstnanců. Tolik snad jenom v krátkosti z této normy, která je teď předkládaná ve velmi úzké formě a kde bych vás požádal, abyste to propustili po prvním čtení právě do výborů, abychom ve výborech diskutovali o těch věcech, které jsem tady naznačil. To je asi z mé strany vše. Pokud k tomu chce ještě pan zpravodaj cokoliv dodat, předávám slovo vám, pane předsedající.
ParlaMint-CZ_2016-04-13-ps2013-044-02-013-114.u108	Děkuji. Vzhledem k argumentaci, kterou jsem tady vznesl, a myslím ji vážně, navrhuji také přidělit bezpečnostnímu výboru.
ParlaMint-CZ_2016-04-13-ps2013-044-02-013-114.u109	Ještě nějaký návrh jinému výboru k projednání? Není tomu tak. Přistoupíme k hlasování o jednotlivých návrzích. Nejdříve budeme hlasovat o hospodářském výboru jako dalším výboru, který se tímto má zabývat. Zahajuji hlasování a táži se, kdo je pro, zmáčkněte tlačítko, zvedněte ruku. Proti? Hlasování končím. Je to hlasování s pořadovým číslem 111, přihlášeno 161 přítomných, pro 107, proti 18. Návrh byl přijat. Nyní budeme hlasovat o sociálním výboru. Zahajuji hlasování a táži se, kdo je pro, zmáčkněte tlačítko, zvedněte ruku. Proti? Hlasování končím. Je to hlasování s pořadovým číslem 112, přihlášeno 160 přítomných, pro 97, proti 35. I tento návrh byl přijat. Nyní se budeme zabývat návrhem pana poslance Kalouska, a to je výbor bezpečnostní. Zahajuji hlasování a táži se, kdo je pro, zmáčkněte tlačítko, zvedněte ruku. Proti? Hlasování končím. Je to hlasování s pořadovým číslem 113, přihlášeno 160 přítomných, pro 66, proti 59. Tento návrh byl zamítnut. V tuto chvíli konstatuji, že tento návrh byl přikázán k projednání dále hospodářskému výboru a sociálnímu výboru jako dalšímu výboru. V tuto chvíli končím projednávání tohoto bodu. Pro stenozáznam, paní poslankyně Havlová ruší svoji omluvu. Nyní se budeme zabývat bodem
